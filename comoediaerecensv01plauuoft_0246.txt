228 Amphitruo.

amori impedimento sit, ludificatum verberatumque ab aedibus
abigit. Servus iam prope ipse de se dubitans ad herum rever-
titur, a quo quasi fabulas narrans vehementer increpatur. Ipse
autem Amphitryo uxorem post tantum tempus laetus revisens
eamque iis, quibus decebat, verbis salutans longe aliter ab ea
accipitur, quippe quae se ab eo, quem nuper discessisse putat,
ludibrio haberi censeat. Inde convicio orto maritus uxori adul-
terium exprobrat, ipse abit, ut homines quaerat, quorum testi-
monio probet se proxima, nocte Thebis 11011 fuisse. Interim redit
Iuppiter personam Amphitryonis gerens blandisque verbis uxorem
propter maledicta mariti iratam placat cum eaque in gratiam
redit, Amphitryo autem a navi, ubi testes frustra quaesierat,
reversus domum clausam invenit et a Mercurio, quem pro Sosia
habet, importune et proterve abigitur. — Hinc pars non parva
fabulae interiit. Apparet turbas auctas esse ita, ut, quum Iuppiter
ipse in scenam prodisset, uter verus esset Amphitryo, homines
ambigerent. — Tandem postquam Alcmena geminos peperit, 11011
Tiresiae monitu, sed ipsius Iovis numine manifesto et voce viva,
quid factum sit, Amphitryo comperit.

Plauti Amphitruo ex quo Graeco poeta Latine versa sit,
ignoratur. Nam ut eos omittamus, qui sine ulla ratione de
Epicharmo cogitarunt, quoniam Rhintonis Syracusani Ἀμφιτρύων
apud Athenaeum ΠΙ p. 411 0. laudatur, fuerunt, qui inde fabu-
lam hanc deductam putarent et ad hilarotragoediae genus refer-
rent. Quod genus quamvis parum notum sit, nec Laurentio Lydo
levi auctori tantum tribuere ausim, ut aut totum aut maximam
partem hexametris scriptum fuisse putem, tamen mihi quoque ut
Osanno („Ucber den Amphitruo des Plautus“ in Museo Rhenano II
(1834) p. 305 sqq.) a comoedia diversum fuisse videtur. Ut ad verum
comoediae genus transeamus, primum Casaubono ad Athenaeum III
p. 110 11. „Platonis Nox longa⁸⁴ videbatur „non dissimilis fuisse
argumento Amphitruoni Plauti“; id quod nec ex solo nomine
nec ex paucis, quae extant, fragmentis probari potest. Alii Ar-
chippum auctorem fuisse putarunt, et ipsum antiquae comoediae
scriptorem, quem Ol. XCI victoriam reportasse Suidas tradit.
Huius Ἀμφιτρύων atque etiam ,Ἀμφιτρύων δεύτερος laudatur, frag-
menta collegit Meinckc II, p. 715. llaec cum Plautina fabula

