148 Prolegomena.

autem, ut fabulae, quas acturi erant, populo placerent, quam
splendidissimo nomine eas ornare solebant.

Itaque viri litterarum studiosi, L. AElius Stilo, L. Accius,
Volcatius Sedigitus, Claudius, Aurelius, Manilius, alii alios
indices composuerant Plautinarum fabularum. L. AElius quinque
et viginti eius esse solas existimabat (Gell. 1. 1. ἓ 12). Accius
et alias multas fabulas, quae Plauto adscribebantur, ab eo ab·
iudicabat et Boeotiam, eaque nescio an illo auctore Aquilii
esse dicebatur; sed M. Varro non dubitabat, quin Plauti esset,
Gelliumque studiose adstipulantem habuit (ξ 4). Μ. Varronis
maxima in hac re auctoritas fuit3 qui ut via et ratione pro-
cederet, primum „fabulas unam et viginti“, ut ait Gellius ξ 3,
„a ceteris segregavit, quoniam dubiosae non erant, sed consensu
omnium Plauti esse censebantur“; deinde „quasdam etiam alias
probavit adductus filo atque facetia sermonis Plauto congruentis,
easque iam nominibus aliorum occupatas Plauto vindicavit“.
Earum unam Boeotiam Gellius nominat, ceteras ignoramus, et
qui ex solis nominibus fabularum eas invenire conatus est, Rit-
schelius (Parerg. Plautin. Terent. p. 73 sqq), nobis quidem
oleum et operam perdidisse videtur. Nec quam rectum in hac
re Varronis iudicium fuerit, nos iudicare possumus, qui nec
illas fabulas nec Varronis quinque libros Quaestionum Plautina-
rum habemus. Illud apparet, quamvis probaverint eius iudicium
posteriores, tamen eo solo contentos non fuisse vel potius
eadem modestia usos esse3 nam quae postea sub Plauti nomine
ferebantur fabulae et vel a studiosis litterarum legebantur vel
etiam, si quando veterem comoediam mimo praeferre placuerat,
in scena agebantur, illae erant XXI, quas Varro, quia omnium
consensu probarentur, segregaverat, eaeque in eius honorem
Varronianae appellatae sunt. Harum corpus quamvis mutilum
ad nos pervenit fabulis ad litterarum ordinem ordinatis. Fuit
autem in ceterorum codicum archetypo hic ordo, quem nos
quoque in edendo sequemur: AmphitryO, Asinaria, Aulularia,
Bacchides, Captivi, Curculio, Casina, Cistellaria, Epidicus, Mo-
stellaria, Menaechmi, Miles gloriosus, Mercator, Pseudolus, Pee-
nulus, Persa, Riuleiis, Stichus, Trinummus, TruculentUS, Vidu-
laria. 111 Ambrosiano palimpsestO, ne fortuita commemorem,

 

