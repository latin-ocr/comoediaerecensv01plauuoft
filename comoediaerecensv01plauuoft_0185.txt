Prolegomena. 167

maxime refragantes ad eam exigere conatus est, opus non
arduum, sed vanum et inutile aggressus. Illud quoque affirmare
ausim, eos, qui primi legem de quinque actibus proposuerunt,
de tragoedia tantum cogitasse3 nam ibi demum chorus remanebat,
in comoedia pridem abolitus erat, nec ulla causa erat, cur actus
separarentur, nisi forte uno aut altero loco argumenti ratio tale
quid suadebat. Posteriores vero tam comoedias quam tragoedias
in quinque actus describebant, velut M. Antoninus in extremo
libri εἰς ἑαυτὸν capite „Quid quereris⁴‘ inquit „si te rerum na-
tura ex hac Vita dimittit οἷον εἶ κωμῳδὸν ἀπολύει τῆς σκηνῆς ὁ
παραλαβὼν στρατηγός-ἶ) tum respondentem facit comcedum: ,Ἀλλόὐκ
εἷπον τὰ πέντε μέρη, ἀλκὰ τὰ τρία.

Nolim equidem Euanthio credere, malo auctori (De tra-
goedia et comoedia p. XIV Klotz) Menandrum, quum choros
praetermitteret, locum tamen iis reliquisse, Latinosque demum
comicos ne hoc quidem fecisse. An credibile est, si ea lex
Graecorum fuisset, eius nullum extare vestigium, non dico apud
Plautum, sed ne apud Terentium quidem? Immo mirari licet iam
Varronem illi legi tam addictum fuisse, ut etiam in Plauto et
Terentio actus explicare conaretur. Quo in conatu non nulla
satis prudenter animadvertit, velut quod docuit -- ut Donati
verbis utar in argumento Hecyrae extr. — „non esse mirandum,
quod actus impares scenarum paginarumque sint numero, quum
haec distributio in rerum descriptione, non in numero versuum,
constituta sit“; ideoque „in eundem actum posse 00111101 et tres
et quattuor scenas introeuntium et exeuntium personarum‘*
(Adelph. arg. extr.). Varronem Donatus secutus esse videtur
in describendis fabularum actibus, quod quum in ceteris minus
difficile visum esset, in Eunucho maius negotium creavit. „Aetus“
inquit Donatus „implicatiores sunt in ea et qui non facile a
parum doctis distingui possint, ideo quia tenendi spectatoris
causa vult poeta noster omnes quinque actus velut unuln fieri,
ne respiret quodam modo atque distincta alicubi continuatione
succedentium rerum ante aulaea sublata fastidiosus spectator
exsurgat“. Num clarius dici potest, fabulam in actus divisam
non fuisse? Neque ceteris examinatis Plauti et Terentii fabulis

aliud invenietur. Nam si actuum termini ibi demum quaeri pos-

