ΙΠ, 2, 8—32 Asinaria. 111

Eae nunc legiones copiae exercitusque eorum
Ui pugnando periuriis nostris fugae potiti.
Id uirtute huius conlegae meaque comitate
Factumst3 qui me uir fortior [est] ad sufferundas plagas? 550
Leonida
Edepol uirtutis qui tuas nunc possis conlaudare,
Sicut ego possim, quae domi duellique male fecisti?
Ne illa edepol pro merito tuo memorari multa possunt,
Ubi fidentem fraudaueris‚ ubi ero infidelis fueris,
Ubi uerbis conceptis sciens lubenter periuraris, 555
Ubi parietes perfoderis, in furto ubi sis prehensus,
Ubi saepe causam dixeris pendens aduorsus octo
Artutos audacis uiroa ualentis uirgatores.
Libanus
Fateor profecto ut praedicas, Leonida, esse uera3
Uerum edepol ne etiam tua quoque male facta iterari
multa 560
Et uero possunt, ubi sciens fideli infidus fueris,
Ubi prensus in furto sies manufesto et uerberatus,
Ubi perimaris, ubi sacro manus sis admolitus,
Ubi eris damno molestiae et dedecori saepe fueris,
Ubi creditum quod sit tibi datum esse pernegaris, 565
Ubi amicae quam amico tuo fueris magis fidelis,
Ubi saepe ad languorem tua duritia dederis octo
Ualidos lictores ulmeis adfectos lentis uirgis.
Num male relatast gratia, ut conlegam conlaudaui‘?
Leonida
Ut meque teque maxume atque ingenio nostro decuit. 570
Lib anus
Iam omitte ista atque hoc quod rogo responde.
Leonida
Rogita quod uis.

 

547 forum 548 eugae 550 sufferandas 558 Astutos 560 ni
562 et manifesto

