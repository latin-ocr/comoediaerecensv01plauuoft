V. 1023—1028. 33 1

Saracenus eiecisset, denuo recepit Pius (Mediol. 1500) paulum
immutatas et insertis quattuor versibus e Nonio desumptis. Quae
res tantae editoribus fraudi fuit, ut ad nostrum saeculum omnes
supposita illa retinerent. Mirandum profecto est Niebuhrii et
Lindemanni acumine opus fuisse, ut pro spuriis damnarent-ur,
quae hodie nemo non videt audacter magis quam bene et ele-
ganter suppleta esse. Sed qui apud Nonium et Priscianum ex
Amphitryone Plauti afferuntur versus in codicibus nostris non
inventi, ii ad hanc fabulae partem pertinuisse videntur. Quae
si cum iis, quae in reliquis fabulae partibus significantur, com-
paraverimus, qualia interciderint, aliquatenus suspicari licebit.

Periit primum extrema pars colloquii Mercurii et Amphi-
tryonis, qua deus miserum hominem ludibrio habitum ab aedibus
abigit (v. 972 sq. 991) matula in caput eius infusa (V. 994 et
1031). Periit proxima scena, qua, postquam abiit Mercurius,
Sosia arcessito Blepharone gubernatore (v. 961) advenit, Am-
phitryo autem eundem esse credens, qui se nuper ab aedibus
suis abegerit, et verbis increpat et minis verberibusque coercet
(V. 995 sq. et 1032 sq.). Tum strepitu ante ianuam audito
Alcmena prodisse videtur, in quam Amphitryo et quaestionem
instituit acerrimam (V. 1008 sq.) et maledicta ingerit (Argum.
II, (3), illa vero primum placide respondet, deinde quasi ab
insano homine discedit (v. 1044). Tandem Iuppiter ipse, quo
turbas ad extremum augeat, Amphitryonis personam gerens ex
aedibus exit„ Quem quum maritus pro moecho corripere studet,
ipse eum eodem nomine arripit (Arg. II, 7) colloque obstricto
trahit (946. 1045), Blepharo autem arbiter captus, uter verus
sit Amphitryo, dignoscere non potest, ridiculeque delusus abit
(Arg. II, 7 sq. 945. 10:31).

1028. Versum corruptum sic Pylades correxit: „Ita ego
te certo cruce et cruciatu mactabo, exi foras, mastigia“; recte,
quod „te‘² addidit et „cruciatu“ scripsit, sed „At‘⁴ relinquen-
dum erat. cerff) parum placet, delendum censeo. exuo nihil
est. „Exi foras‘* non displiceret, si versus pateretur, saltem
melius est, quam quod Hoffm. p. 50 commendat „exito“, nam
futurum imperativi hic locum 11011 habet. Sed corruptum ver-
bum, quamvis unde ortum sitnon appareat, delere malo, quo facto

