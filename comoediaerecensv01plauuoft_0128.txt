1 10 Plauti ΠΙ, l, 29-2, ’7

Nunc adeo nisi mihi huc argenti adfert uiginti minas,
Ne ille ecastor hinc trudetur largus lacrumarum foras.

Hic dies summust apud me inopiae excusatio † 530
Philaenium
Patiar, si cibo carere me iubes, mater mea.
Cleareta
Non uoto ted amare qui dant, qua amentur gratia.
Philaenium

Quid si hic animus occupatust‘? Mater, quid faciam, mone.

Cleareta
Hem,
Meum caput contemples, si quidem ex re consultas tua.
Philaenium
Etiam opilio, qui pascit, mater, alienas ouis, 535

Aliqua-m habet peculiarem, qui spem soletur suam.
Sine me amare unum Argyrippum animi causa, quem uolo.
Cleareta
Intro abi3 nam te quidem edepol nihil est inpudentius.
Philaenium
Audientem dicto, mater, produxisti filiam.

LIBANUS LEONIDA, SERUI DUO.

Libanus
Perfidiae laudes gratiasque habemus merito magnas, 540
Quom nostris sycophantiis dolis astutiisque,
Scapularum confidentia, uirtute ulmorum spreta,
Aduorsum stetimus lamminas crucesque conpedesque
Nomos, catenas, carcerem, numellas, pedicas, boias
Inpactoresque acerrumos gnarosque nostri tergi. 545
[Qui saepe ante in nostras scapulas cicatrices indiderunt]

· 542 freti 543 Qui aduersum stimulos lamminas 544 carceris
545 Indoctoresq.

0

