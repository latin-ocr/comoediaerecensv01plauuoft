Prolegomena. 171

stant, diverbio et cantico“. Tum Donatus et eo loco, quem lau-
davimus et aliis, in fragmento autem de tragoedia et comoedia:
„Diverbia ‘histriones pronuntiabant3 cantica vero temperabantur
modis non a poeta, sed a perito artis musicae factis3 neque
enim omnia iisdem modis in uno cantico agebantur, sed saepe
mutatis“*). Ex quibus locis id quidem apparet, quod in ipsis
verbis inest, pronuntiari diverbia, cantica cantari, sed quaenam
cuique generi scenae tribuendae sint, non apparet. Nam quod
Diomedes canticum unius, diverbium plurium personarum esse
dicit, id plerumque ita est, semper non est. Veriora Marius
Victorinus p. 2524 P.‚ qui de clausulis „Solent“ inquit „in can-
ticis magis quam diverbiis, quae magis ex trimetro subsistunt,
collocari“. Iure igitur senarios iambicos pronuntiata, non can-
tata esse consensus virorum doctorum statuebat3 sed cantico-
rum nomine ea sola comprehendebant, quae aut systematis modo
decurrebant aut variis versibus mixta speciem a continuitate
sermonis maxime abhorrentem praebebant. Examinatis vero signis
iis, quae supra commemoravimus, apparuit non solum octonarios
iambicos trochaicosque et quae creticis aut anapaestis aut variis
pedibus composita sunt, sed etiam septenarios trochaicos et iam-
bicos cantica fuisse. Magno opere optandum fuit, ut in omnibus
scenis servatus esset titulus modorum genus indicans3 sed quum
pauca ex multis relicta sint**), tam constans apparet horum
signorum usus, ut de universa re dubitari non possit. Primum
diverbia pleraque colloquia esse videmus duarum aut plurium
personarum, sed nonnumquam etiam soliloquia3 rursus cantica
plerumque illa quidem unius personae sunt, sed non semper.

Deinde ad metra quod attinet, nota DVpsolis fere senariis super-
ponitur3 vid. Asin. 803. Casin. 708. 729. Cist. 373. Mero. 268.
Pseud. 394. 415. 772. 795. 1020. 1039. Poenul. 518. 714. 749.

*) Quae sequuntur, corrupta sunt: „Ut significant, qui tres numeros
in comoediis ponunt, qui tres continent mutatos modos cantici
illius“. Ritsch. l. l. p. 635 pro numeris notas positas fuisse censet
significataque csse M. M. C.

**) 111 Pseudolo duodecies talis titulus invenitur⁷ iu Trinummo toti-
dom, in Poenulo undecies, in Truculento novies, in ceteris omni-
bus vix saepius quam duodecies.

