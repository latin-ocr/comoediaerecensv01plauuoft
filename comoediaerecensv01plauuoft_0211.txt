Prolegomena. 1 93

ῙῙΙΙῙ.

De prosodia.

 

Ut in metris ars nondum exculta quaedam sibi licere putavit,
quae nec Graeci nec eorum aemuli, Latini Augustei saeculi poetae,
probarunt, ita etiam in syllabarum mensuris metro accommodandis
Plautus non tam certis legibus adstringitur quam posteriores.
Quam metri natura legem ponit, ut in versu quaevis syllaba
aut longa aut brevis sit, eidem communis hominum sermo in
plerisque omnibus paret, nec tamen fieri non potest, ut syllaba
aliqua quasi in medio relicta tam pro longa quam pro brevi
esse possit. Fit hoc, maxime ubi concursus plurium consonantium
linguae difficultatem aliquam pronuntiandi creat, ut syllaba,
quamvis vocalis consonantes illas antecedens brevis sit, tamen
difficulter pro brevi pronuntietur. Sed quam sibi hac in re
posterior aetas fixit positionis legem, eam Plautus nondum agno-
scere videtur, apud quem non solum muta ante liquidam posi-
tionem non facit, sed ne ceterae quidem consonantes compositae
semper faciunt. Verum etiam syllabas una consonanti terminatas
posteriorumque iudicio constanter breves interdum apud Plautum
productas invenias. Hic quaeritur, utrum poeta propter linguae
inopiam vitiosa licentia usus sit, an etiam extra versum has
syllabas aliter atque posteriores pronuntiaverit. Ac sunt, qui
credant antiquitus Latinam linguam longis syllabis admodum
abundasse, earum multas sensim in breves transisse, Plautum
autem eo 'tempore vixisse, quo etiam nunc restarent vestigia
longitudinis, quae ab initio fuisset. Mallem eos dixisse, eius-
modi syllabae, quas posteriorum consensus breves esse voluit,
Plautina aetate ancipites fuisse; nam quales ante Plauti saeculum
fuerint, omnino ignoramus. Sed, quod ad rem attinet, si paret
omnes omnino breves syllabas Plautum produxisse, negligentiae
metri causa commissae hoc tribuendum videtur, sin ad certa
quaedam syllabarum genera haec licentia pertinet, ea illo tem-
pore ancipitia fuisse veri simile est. Rursus non raro syllabae
longae apud Plautum corripi videntur, maxime ita ut, ubi versus

13

