Prolegomena. 1 6 3

Hec. prolog. II: „Orator ad uos uenio ornatu prologi“, i. e.
oleae ramum gerenS, quod supplices decebat, qualem pictura
expressum videre licet in Vaticano Terentii codice (v. Wieseler:
Theatergeb'aude u. Denkmaler des Buhnenwesens X, 8).

Nec minus necessarii iis visi sunt prologi, qui mox defi-
cientibus novis fabulis antiquas Plauti comoedias retulerunt.
Cuius rei certissimum testimonium extat Casinae prologus, ubi
histrio postquam spectatores salvere iussit,

„Nos “inquit„ postquam populi rumore intelleximus,

Studiose expetere uos Plautinas fabulas,

Antiquam eius edidimus comoediam,

Quam uos probastis, qui estis in senioribus3

Nam iuniorum qui sunt, non norunt, scio‘⁴.

Huic tam similis est Poenuli prologus, Amphitruonis etiam,
quem Mercurius Sosiae personam gerenS, et Captivorum, quem
parasitus pronuntiat, ut eiusdem aetatis similisque originis esse
appareat, Plautoque aut nihil aut perexigua eorum pars assig-
nari posse videatur. Quem enim non offendunt vel frigidi ioci
vel inutilis loquacitas horum prologorum‘? Noli igitur dubitare,
quin eos recte Ritschelius (Parerg. Plautin. Terent. p. 180 sqq.)
ad medium a. Chr. n. saeculum proximosque annos retulerit,
quo tempore Casinae prologus se ipse scriptum esse testatur,
praesertim quum accurate examinanti historiam rei scenicae apud
Romanos huic demum aetati ea theatri species, quae in his pro-
logis commemoratur, convenire videatur. Si quidem anno a. Chr.
n. 154 quum Cassius Longinus censor theatrum lapideum facere
instituisset, hoc senatus Scipione Nasica auctore demoliendum
censuit, et senatus consulto cautum est, ne quis in urbe pro-
piusve passus mille subsellia posuisse sedensve ludos spectare
vellet (Val. Max. II, 4, 2); quo factum est, ut populus aliquamdiu
stans ludos spectaret, ut ait qui Livii librum XLVIII in epitomen
contraxit, populus quidem, i. e. plebs, nam senatoribus iam
a. 194 a. Chr. n. secretus a populo spectandi locus praebitus
erat, ut ait Livius XXXIV, 54. Sed tam severa abstinentia
non diu duravit, et post paucos annos ad exemplar Graaecorum
theatrorum non lapideis quidem, sed ligneis spectas-,ulmum gra-
dibus cavca complebatur. Nam nisi certi gradus spectatoribus
ll*

