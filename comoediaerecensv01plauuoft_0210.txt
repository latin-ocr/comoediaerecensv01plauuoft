1 92 Prolegomena.

similitudo numerorum et modorum similitudinem commendavit,
sed non ut strophae Graecorum certis locis fixisque intervallis.
Nec tamen omni lege soluta talia cantica esse censenda sunt.
Unus plerumque per totum canticum servatur color, nec sine
ratione contraria iunguntur, contraria autem sunt quae ab arsi
incipiant (iambi, anapaesti, bacchii) et quae a thesi (trochaei,
dactyli, cretici). Itaque anapaesti cum creticis non· miscentur,
nec facile ab iambis ad trochaeos transitur nisi interpositis
creticis. Verum interrupta subito sententia aut animo vehemen-
tius commoto nihil obstat, quo minus etiam contraria iungantur.
Canticorum rationes explorare studuit Gulielmus Studemund in
dissertatione inaugurali 1864. Eum adeat, qui omnia perlustrare
velit, nos singula suis quaeque locis tractabimus3 hic exempla
quaedam compositorum versuum afferre sufficiat.

Frequenter occurrunt versus ex duobus creticis et trochaico
semiquinario compositi, ut Most. 130: „'In fabrorum potestate
dum fui“. Plura vid. Geppert. Stud. I, p. 33 sq. His interdum
intermiscentur, qui ex duobus creticis et paeone primo cum syl-
laba constant, ut Most. 681: „Nunc dormitum iubet me ire.
Minime“. ib. 684—85. al. Non raro invenias versus ex duobus
bacchiis et iambico semiquinario compositos, ut Most. 307 sq.

Aduorsum ueniri mihi ad Philolachem
Volo temperi. audi, em tibi imperatumst.
Alii fiunt trochaico semiquinario repetito, ut Pseud. 1278 sq.
Nimiae tum voluptati edepol fui.
‘Ob casum datur cantharus3 bibi.
Rarius ex repetito iambico semiquinario, ut Most. 855 sq. Ι
Ut adhuc fuit mi corium esse oportet, Ι
Sincerum atque ut uotem uerberari,
Si hoc mi parabo, probe tectum habebo.

