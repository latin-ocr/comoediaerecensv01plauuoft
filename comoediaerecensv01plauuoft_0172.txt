1 54 Prolegomena.

textum constituit non inelegantem illum quidem sed nec satis
fidum, nec non saepius a Plauti sermone et sensu alienum, et
·-— quod maxime vituperandum -— non verborum solum sed
etiam versuum ordinem saepe summa licentia mutantem. Obfuit
viro doctissimo nimia sui fiducia3 sed praeterquam quod non
pauca recte emendavit, haec ei praeter ceteros laus tribuenda
est, quod studia languentia erexit Plautumque situ et oblivione
laborantem tanto virorum doctorum certamini subiecit, ut spe-
rare liceret has fabulas, quod diligentia et ingenio 'effici posset,
aliquanto saniore forma prodituras esse. Ritschelium secutus est
Fleckeisenius, qui, quum eandem fere viam insisteret nec nimis
longe a magistri vestigiis discederet, tamen non pauca laudabi-
liter correxit. Unus fere per aliquot annos Ritschelio adversa-
tus est GeppertUS, qui et ipse Ambrosianum palimpsestum dili-
genter tractaverat nec pauca, quae Ritschelium fugerant, legerat.
Sensim plures exorti sunt, qui vel propriis libris vel minoribus
diariorum philologicorum dissertationibus Plauto emendando ope-
ram darent. Quorum quum alius alia conaretur, non raro stu-
diose investigantibus inter errores vera via inventa est; sed
nihil dum totum effectum est. Nec illorum, quos nominavi,
editiones absolutae sunt, nec ullo modo inter viros doctos de
ratione operis convenit. Feliciorem speramus fore, qui novam
Plauti recensionem promisit, Gulielmum Studemundium, quo
nemo diligentius aut maiore cum fructu palimpsestum Ambro-
sianum tractavit. Atque utinam iam prodisset eius editio, ut
omissis rei criticae spinetis solo enarrandi opere lectores tene-
remus! Interim ne diu praeparata res in incertum differatur,
nostra ratione nostrisque copiis rem aggrediemur, sed criticam
rem quam brevissime tractabimus, eos, qui plura et copiosiora
optant, a Ritschelio et Studemundio petere iubentes.

Ao breviter tractari res potest. Nam in octo prioribus
fabulis Plauti contextus ex uno codice vetere Camerarii (B)
pendet, in duodecim posterioribus ex utroque (B et C). Si cui
codici praeter hos testimonium deferendum est, is erit Ursi-
nianus (D); sed is in posterioribus sabulis fere geminus est
codici C, in prioribus ita cum B consentit vel in levissimis
rebus, velut vocibus perperam divisis, et in erroribus manifestis,

