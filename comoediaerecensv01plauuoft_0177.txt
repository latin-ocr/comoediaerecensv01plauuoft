Prolegomena. 1 59

seruus, cum, cuius, maximus, postea non raro αονΐο, seruos,
quom, quoius, maxumus, similia scribuntur3 est plerumque plene
scribitur, rarius homost, opust, ratast, similia, es prope con-
stanter3 mihi et nihil item3 nam ubi ih scribitur, brevitatis
hoc causa fit, non quia unam syllabam efficiat. Pro Graeco υ
aut y aut i ponitur, perraro u, quamvis haec antiquior ratio
fuisse videatur, eamque nos cum ceteris editoribus in Amphi-
truonis nomine propter argumentum acrostichis scriptum reti-
nendam duximus. In ae et e scribendis summa inconstantia est,
ut et e pro diphthongo inveniatur et ae pro simplici vocali, nec
in assimilatione praepositionum maior constantia est. — Editori
severiores leges imponuntur. Itaque nos quum in ceteris rebus
>hunc codicem ita sequendum duxerimus, ut quidquid ab eo dis·
creparet nostra scriptura, in margine adnotaremus, in orthographia
maiorem constantiae rationem habuimus. Qua de re quum iam
semel, in praefatione Captivorum a. 1869 edita, disputaverim,
hic breviter declarare sufficiat eam me amplecti scribendi ra-
tionem, qua primo p. Chr. n. saeculo utebantur, paucis retentis
antiquioris moris vestigiis. Itaque non solum quom scribo, sed
etiam quoius, quoi, morto, seruos, maxumus, nec in his rebus
codicis discrepantiam enotavi; in est, ubi cum praecedenti syl·
laba coniungitur, vocalem omitto, secundae personae, 65⁸, quoniam
minus certa ratio videbatur, antecedente altera vocali vocalem
reliqui, antecedente s littera, apostrophae signum posui, Y et z,
ch et ph in Graecis vocibus retinui, ae et e suis quaeque locis
posui, ne in his quidem adscripta nisi perraro codicis discre-
pantia. Mihi et 'nihil plene scripsi lectoris arbitrio relinquens,
utrum una an duabus syllabis legendum putet, id quod non semper
pro certo diiudicari potest, quoniam non raro utrumque licebit.
In assimilatione praepositionum id constanter tenui, ut ante
duras consonantes non ob, sed op ponerem, ante s litteram b
retinui, in ceteris plerisque consonantem non assimilavi, quam-
quam hic quidem vereor, ne non semper mihi constiterim.
Codicis inconstantiam retinui in iis et ῖς scribendis, ut et hoc
pro dativo aut ablativo contracto inveniri possit, et illud metro
iubente contrahi debeat; ei autem pro i (verbi eundi), quod
interdum invenitur, v. ad Asin. 482, ne fallerentur lectores,

