1 42 prolegomena.

Plautus est dictus“. Ipsius Festi locus in cod. Farnesiano ad-
modum lacer est: „.... Umbri pedibus rplanis ......... us
poeta, quia Umber Sarsinas erat, a pedum planitie initio Plotus,
postea Plautus coeptus est dici“. Illud legimus, quod male omisit
epitomator, Umbrorum fuisse hunc usum verbi quod est plotus3
nomen poetae periit, ut inde error epitomae corrigi non possit.
Sed errorem inesse manifestum est, nam Accius non est Plautus3
ubi autem Accii nomen simpliciter dicitur, nemo non L. Accium
celeberrimum tragoediarum scriptorem intelligit3 nec si Plautus
eodem nomine fuisset, fieri potuit, quin grammatici antiqui hanc
rem animadvertissent ac diserte monuissent, ne communitas no-
minis turbarum causa et occasio esset. Emendandi viam mon-
strabat Plinius, qui in primo Naturalis historiae libro inter
auctores librorum XIV, XV, XVIII „Maecium Plautum“ no-
minat, sed non intelligebant viri docti, et, vel quia nomen
minus notum offendebat, vel quia epitome Festi mentibus obver-
sabatur, non Maecium, sed M. Accium legendum censebant.
Qualis divisio quum per se non improbabilis sit, tamen iurc
animadversum est, Plinium nullum praeterea auctorem tribus no-
minibus appellasse, sed paucos uno nomine, plerosque duobus, nec
in codicibus ullum talis divisionis vestigium Detlefsenius invenit.

At nostra aetate novum accessisse testimonium dicitur, Fron-

tonis, apud quem in Epistula ad M. Antoninum de orationibus
(p. 131 Niebuhr, 162 Naber) haec Maius legit: „. . . hoc genus

uerborum Accius Plautus sanus . . . .“

Ibi, aiunt, sine dubio
extat id nomen, de quo ambigitur. Ritschelius quidem non
iniuria animadvertit facile fieri potuisse, ut littera finalis vocis
q. e. verborum initialem nominis Maccii hauriret3 nam quod
Geppertus obiicit, terminari versum in voc. „verborum“, id tum
demum valeret, si ipsius Frontonis manu codex scriptus esset.
Sed ante omnia tenendum, ex lacunoso loco, cuius extrema vox
sanus· corrupta sit, definiri non posse, utrum de uno Plauto an
de Accio et Plauto sermo fuerit, praesertim quum nulla causa
cogitari possit, 0111, qui in hoc opusculo semper Sallustium uno
nomine appellet, Plautum duplici appellaverit.

Nihilo plus efficitur ex ambiguo Varronis loco L. L. VIII,

30: „Dissimile Plautus et Plautius et commune ut huius Plauti

