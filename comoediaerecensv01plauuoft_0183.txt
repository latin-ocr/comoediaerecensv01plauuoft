Prolegomena. 1 6 5

sarium. Talia ἐμβόλιμοι et Aristotelem (Poetic. 18 extr.) impro-
basse novimus et Horatium, qui Art. poet. 193 sqq: „Actoris“
inquit „partes chorus officiumque virile Defendat, neu quid
medios intercinat actus, Quod non proposito conducat et haereat
apte“. Nec tamen choro carere tragoedia potuit, sed quem
dudum comoedia abiecerat, eum gravior tragoediae ars retinebat,
chorique carminibus actus fabulae distinguebantur.

Nota est Horatii lex (Art. poet. 189 sq.): „Neve minor neu
sit quinto productior actu Fabula, quae posci vult et spectata
reponi“. Sed eam legem eamque divisionem antiquiores non
noverant. Aristotelem si consulimus (Poet. 12), partes tragoediae
hae sunt: πρόλογος, ἐπεισόδιον, ἔξοδος, χορικόν. Pergit idem: >Ἐστι
δὲ πρόλογος μὲν μέρος ὅλον τραγῳδίας τὸ πρὸ χοροῦ παρόδου, ἐπεισ-
όδιον δὲ μέρος ὅλον τραγῳδίας τὸ μεταξὺ ὅλων χορικῶν μελῶν, ἔξοδος
δὲ μέρος ὅλον τραγῳδίας μεθ’ ὃ οὐκ ἔστι χοροῦ μέλος. Ἐπεισόδιον
autem et ipsum carminibus chori (στασίμοις) in partes divide-
batur, sed numerum partium nulla lex finiebat3 quot chori
cantus et quot fabulae partes, sive actus dicere malis, facturus
esset, ex argumenti ratione poeta iudicabat. Interdum duobus
choricis interpositis episodium tripertitum fit, ut accedentibus
prologo et exodo quinque actus numerari possint, velut in
AEschyleis Prometheo, Septem, Agamemnone, Choephoris, Eume-
nidibus, in Sophocleis Electra et Trachiniis, in Euripideis Hip-
polyto et Troadibus3 sed non minus saepe bipertito episodio
quattuor actus fiunt, ut in Euripideis Supplicibus, Heraclidis,
Iphigenia Taurica, Rhes03 saepe pluribus intercedentibus car-
minibus augetur actuum numerus, sicut sex tales actus So-
phocles habet in Aiace et Oedipo utroque, Euripides in Al-
cesti, Iphigenia Aulidensi, Hecuba, Andromacha, Bacchidibus,
Ione, Phoenissis, septem Sophocles in Antigona, Euripides in
Medea et Hercule. Alexandriae illa lex nata videtur, quae unam-
quamque tragoediam quinque actus habere iubet, ac si extarent
illae fabulae, quas Πλειὰς Alexandrina reliquerat, in iis sine dubio
accurate observatam legem inveniremus. Quae solae post hoo
tempus ad nos pervenerunt tragoediae, Senecae, numquam ab ea

recedunt.

