92 Plauti 11, 1, 1—2, 4

LIBANUS SERUOS.

Hercle uero, Libane, nunc te meliust expergiscier,

[Atque argento comparando fingere fallaciam]

Iam diust factum, quom discesti ab ero 'atque abiisti ad
“ forum.

Igitur, inueniundo argento ut fingeres fallaciam, 250

Ibi tu ad hoc diei tempus dormitasti in otio?

Quin tu abs te socordiam omnem reice et segnitiem amoue

Atque ad ingenium uetus uorsutum recipe te tuum?

Serua erum3 caue tu idem faxis, alii quod serui solent,

Qui ad eri fraudationem callidum ingenium gerunt. 255
Unde sumam? quem interuortam? quo hanc celocem con-
feram?

Inpetritum, inauguratumst3 quouis admittunt aues.

Picus et cornix ab laeua, coruos, parra ab dextera

Consuadent3 certum herclest uostram consequi sententiam.

Sed quid hoc, quod picus ulmum tundit? non temera-
riumst. < 260

Certe hercle ego quantum ex augurio eius pici intellego,

Aut mihi in mundo sunt uirgae aut atriensi Saureae.

Sed quid illuc, quod exanimatus currit huc Leonida?

Metuo, quom illic obscaeuauit meae falsae fallaciae.

LEONIDA LIBANUS, SERUI DUO.

Leonida
Ubi ego Libanum nunc requiram aut familiarem filium, 265
Ut ego illos lubentiores faciam quam Lubentiast‘?
Maxumam praedam et triumphum eis adfero aduentu meo.
Quando mecum pariter potant, paritor scortari solent,

249 abisti 253 te recipis 257 amittunt 258 cornex est ab
porro 261 augurio auspicii 264 quod illic obsceruauit

