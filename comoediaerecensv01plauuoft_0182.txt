1 64 Prolegomena.

structi essent, non commemoraretur in Poenuli prologo dissig-
nator spectatores sessum ducens, non Amphitruonis prologus
conquisitores fieri voluisset in singula subsellia theatralis am-
bitus cohibendi causa, non Ergasilus parasitus ultimos illos, qui
sedendi locum non assecuti erant, aut tacere aut abire iussisset
(Ca-pt. ll).

Non orationis tantum colore aut rerum indicio, sed quasi
suis ipsi verbis alii prologi se a Plauto abiudicandos esse
testantur: Asinariae dico prologum, qui histrionibus et con-
ductoribus bene precatur, poetae nihil optat, quippe qui iam
mortuus esset, Menaechmorum, qui inter alias, quibus excellit,
ineptias v. 3 „Adporto“ inquit „uobis Plautum lingua, non manu“,
Pseudoli, cuius exitus solus extat: „Plautina longa fabula in
scenam venit“.

Quod si integros prologos posteriore tempore ab histrioni-
bus additos esse constat, quis miretur, si etiam eos, quos re
vera Plautus reliquerat, iidem histriones novis additamentis
interpolaverint‘? qualia in Mercatoris, in Truculenti, in Tri-
nummi prologis prope manifesto deprehendere licet.

V.

De actibus.

Scenicae antiquorum sabulae vix umquam sine musica actae
sunt, scd alias alia modorum et cantus ratio fuit. Nam quum
ab antiquissimis temporibus chori iu deorum honorem cum
saltatione cantassent, postea factum est, ut inter chori carmina
prodiret histrio fabulam agens, sensimque aucto actorum numero
ita crevit tragoedia et comoedia, ut non actores intervalla chori
sed chorus actuum intervalla expleret, et qui ab initio omnia
occupavisset, minor fabulae pars fieret. Ab Euripidis autem
et Agathonis tempore interdum chori carmina tam laxo atque
adeo nullo vinculo cuni argumento fabulae coniuncta erant, ut
ne pars quidem fabulae viderentur, sod additamentum vix neces-

