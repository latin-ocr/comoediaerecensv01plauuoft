Prolegomena. 1 69

expleri voluerit poeta, ipse his verbis indicat (v. 575): „Tibicen
vos interea hic delectaverit“. Similes loci sunt in Asinaria
v. 802, ubi Diabolus cun] parasito in amicae aedem intrant, sed
mOX, postquam rivales ibi conspexerunt, exeunt, in Cistellaria
v. 458, ubi Melaenis „Ibo dom11n1“ inquit „Atque ad parentes
redducam Selenium“, mox cum Selenio rediens sic orditur:
„Rem elocuta sum tibi omnem3 sequere me hac, Selenium“; in
Heautontimorumeno, quo loco quintum actum ordiri solent, ubi
Menedemus, qui nuper introiit (v. 873), iteruin exit (874). In
eiusmodi locis et fortasse etiam in aliis quibusdam, ubi longius
temporis spatium intercessisse fingitur, tibicinis cantus histrionum
actus interpellavit3 sed paucissimis his locis exceptis dubitari
non potest, quin, ut Donatus ait, non interrupta succedentium
rerum continuatione tota fabula peracta sit. Quare in hac edi-
tione nec actuum divisio invenietur nec de dividendi ratione
amplius disputabitur3 tantum in superiore margine vulgata
actuum et scenarum divisio indicabitur, ut loci ad hanc ratio-
nem citati inveniri possint.

VI.

De canticis et diverbiiS.

Tibicinis partes non eae solae erant, ut scenarum inter-
valla, si opus erat, occuparet, ipsae fabulae magnam partem
modis impletae erant et ad tibias canebantur. Testes sunt dida-
scaliae Terentianae, quae ad quamque fabulam indicant, quis modos
fecerit et quo tibiarum genere acta sit. In Plauti fabulis nihil
tale traditur, sed in codicibus Plautinis B et C passim servatae
sunt notae ad hanc rem pertinentes, quae in Terentii codicibus
perierunt. Apud Donatum has iam antiquiores philologi com-
memoratas legerant. Donatus enim in Adelphorum praefatione:
„Saepe tamen mutatis per scenam modis cantica mutavit, quod
significat titulus scenae habens subiectas litteras M. M. C. Item
diverbia ab histrionibus crebro pronuntiata sunt, quae signifi-

