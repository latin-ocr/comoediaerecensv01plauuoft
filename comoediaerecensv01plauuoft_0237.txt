Prolegomena. 2 19

religiosi in ordine verborum prorsus negligentes fuerint. Hoc
quoque animadverte-ndum, quae nobis lenia videantur, fortasse
antiquis gravia visa esse; nec enim tam gnari sumus antiqui
sermonis, quem legendo, non audiendo cognovimus, ut, quid-
quid nobis placeat, utique illis etiam placuisse affirmare possi-
mus. Nos vero non Plautum hiatum in deliciis habuisse
censemus, sed non tam elegantes aures habuisse quam poste-
riores, et quum· vel in certis versuum locis vel in certis
vocum et syllabarum generibus sine magna offensione hiari posse
animadvertisset, hos quoque terminos interdum migrasse. Sed
antequam examinamus, quaenam hiatuum genera propter fre-
quentiam Plauto quasi legitima videri possint, pauca de hiatus
natura in universum praefanda sunt.

Vocalium concursus ne hiulcum sonum reddat, intra eius-
dem vocis ambitum synizesi evitari supra vidimus, sed haec
contractio in aliis non est necessaria, velut et „prehendo“ et
„prendo“, et „mihi“ et „mi“ dicitur, in aliis ne legitima quidem,
ut „introire‚ circumire, circumagere, cohibere‘ss Vocabulis autem
duobus tali ratione concurrentibus excultae orationis lex distrahi
vocales vetat. Per eam, quae tum fit, synaloephen prior vocalis
ita in posteriorem abit, ut huius quantitas maneat, et si brevis
vocalis longam sequatur, elisa longa brevis syllaba pronuntietur.
Nec tamen prior vocalis omnino omittitur, sed obscuratur.
Testis est Gellius XIII, 21, 6, qui in Vergilii versu „Turrim
in praecipiti stantem“ non nullius momenti esse dicit, utrum
„turrim“ an „turrem“ legatur. Quod si synaloephe non fit, sed
scriptor hiatum relinquere audet, id tamen efficere solet vel
iambica vocis forma (v. supra p. 206) vel ipsa vocalium collisio,
ut prior vocalis, si longa sit, corripiatur3 magis enim offendit
hiatus, si vocalis longa manet. Huius vitii, si non multa, at
aliqua exempla vel apud epicos poetas extant3 apud Plautum
quidem maxime in prologis, ut Aul. 5: „patri auoque& Capt. 10:
„Patri huiusce“. Poen. 120: „patri hospes“. Rud. 7: „ambulo
interdius“. Sed etiam Stich. 220: „fame emortuus‘* et ante
pronomen ab h incipiens Asin. 376: ..tu hunc‘⁴. Capt. 442: .,Tu
hoc‘⁴. Pseud. 33: „tu hinc“. Cist. 522: „quoi liaec“. Truc. 9:
„qua huc“. Pessime sonare easdem vocales inter se commissas
Quintilianus IX, 4, 33 testatur. In medio vocabulo hic hiatus

