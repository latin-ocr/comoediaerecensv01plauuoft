1 78 Prolegomena.

leius vituperandus est, quod errorem Martiani et Prisciani non
animadvertit, quomodo nos laudari possumuS, si scientes Bentleii
errorem repetimus? At, inquiunt, quo nomine utamur, parum
refert, modo de significatione vocum conveniat. Quid autem, si
nominis error cum notionis errore coniunctus est, nomenque
ipsum errorem commendat et firmat? Immo abiiciendus est pra-
vus iste vocabulorum usus, et Aristoxeno, Dionysio, Hephaestione
auctoribus arsis levior, thesis gravior pedis pars appellanda.
Hoc recentissimus artis metricae auctor, Christius, quum facere
cuperet, non est ausus, nisi quod interdum, ubi antiquorum
vestigia pressius sequenda videbantur, Graecis litteris θέσιν et
ἄρσιν posuit contrario sensu, quam ubi eadem Latinis scribit
(Metrik der Griechen und Romer p. 43); nos ubique faciemus,
nisi ubi aliorum scriptorum verba afferemus.

Bentleius, qui editione Terentii et schediasmate de metris
Terentianis huic anteposito tantum contulit ad scenicorum poe-
tarum metra intelligenda, „primus“ ut ipse ait „ictus sive
ἄρσεις, magno discentium commodo, per accentus acutos ex-
pressit“. Ac de commodo quidem non est quod ambigamus, sed
quod addit: „Horum accentuum ductu (si vox in illis syllabis
acuatur . . .) versus universos eodem modo lector efferet, quo
olim ab actore in scaena ad tibiam pronuntiabantur“, id omnino
negandum est. An tanta nobis confidentia est, ut nostram anti-
quarum linguarum pronuntiationem genuinam esse arbitremur?
Immo sive morem sequimur per saecula traditum, magistrum
minime spernendum, sive coniecturas probamus ex solis litteris
ductas, non modestiae sed veritatis causa fatendum est, nos hac
quidem in re plurima ignorare. Et quod ad versus attinet, quis
hodie ignorat, antiquos poetas quantitatem syllabarum, non accen-
tus secutos esse? Notae autem ad ictus indicandos superpositae
errorem alunt, quasi accentus quoque aliquod momentum fuerit
in versibus pangendis. Bentleii quidem haec sententia fuit, cui
propter illam pronuntiandi rationem mirum videbatur, si quando
vocabulorum accentus cum ictu metrico pugnabant. Vir doctus
Latinis comicis magnopere cavendum fuisse censebat, .,ne contra
lingum genium ictus seu accentus in quoque versu syllabas ver-
borum ultimas oceuparet“‚ quamquam idem paulo post hoc de

 

