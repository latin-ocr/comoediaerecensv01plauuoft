348 Asinaria.

vendidit, pretiumque nondum solutum adulescens quidam ignotus
affert. Qui quum casu in Leonidam incidit, ille se Sauream
esse dicit, sibique ut pecunia reddatur, postulat. Sed nec
Leonidas, quamvis stomachetur, nec Libanus, fidelis in hac
re adiutor, hospitem eo perducere potest, donec senex ipse
Demaenetus Leonidam Sauream esse affirmat. Numerata pecunia
Leonidas gaudio exultans strategema suuni prospere successisse
conservo narrat, et uterque servus Argyrippum et Philaenium
iam de salute desperantes consolantur pecuniamque affirmant illi
quidem paratam esse, sed tradere nolunt, antequam eos variis
modis ludificaverunt. Non ab Argyrippo solum postulant, ut sibi
summissis precibus supplicet, sed etiam Philaenii blanditias et
oscula poscunt, quod quum amator indigne ferat, servus herum
ipsum cogit‚lut se equi modo vehat. Tum demum ei pecuniam
tradit patris fraude et mendacio comparatam, addita. quidem
condicione, ut seni noctem meretricis concedat. Interea rivalis
advenit syngrapham afferens a parasito suo compositam, in
qua leges, quibus puella parere cogatur, in ridiculum modum
acerbae scriptae sunt. Qui postquam rem ab altero occupatam
animadvertit et Demaenetum filiumque cum meretrice potantes
videt, ira furens et ultionis cupidus omnem rem Artemonae
aperire statuit. Matrona, ut suis oculis flagitia viri conspiciat,
a parasito Diaboli adducta maritum maledictis, quibus par
erat, vexatum domum abigit.

Fabula haec integra servata est (vid. ad v. 803) et, nisi
quod turpitudo argumenti offendit, merito laudatur, nam et op·
time morata est et imprimis ridicula. Quare iis temporibus,
quibus in Italia renatae sunt litterae, et Latino sermone ageba-
tur, velut Romana academia Pomponio Laeto praeside c. annum
1480, scena structa in Quirinali monte, Asinariam Plauti Latine
egit, et Italicis versibus translata Venetiis acta est a. 1514 et
in monasterio S. Stephani et alibi. Mox Ioannes Maria Cecchi
Florentinus magnam partem, ut ipse ait, ad huius fabulae
exemplum celebrem illa aetate comoediam „il Martello“ com-
posuit (Klein, Geschichte des Dramas IV, p. 646).

Quod plerumque faciebant antiqui poetae, ut personis,
utique ridendi gratia fictis, ea nomina imponerent, quibus

 

