Prolegomena. 1 5 3

codicibus, quum post Camerarii mortem in Palatinam bibliothe-
cam pervenissent, et Pareus et Gruterus usi sunt, quorum ille
a codicum testimonio nihil fere discedere ausus accuratius, quam
illis temporibus fieri solebat, scripturas librorum enotavit, hic
acerrimi adversarii partes agens per Taubmannum discipulum
quidquid Parcus aut omiserat aut erraverat cum magno convicio
correxit. Quo factum est, ut vel abhinc ducentos quinquaginta
annos satis accurate, quid in optimis codicibus extaret, sciri
potueritÍ¾ sed his solis credendum esse nondum intellectum erat,
nec paratis satis utebantur editores. Neque hoc mirabitur, qui
difficultatem operis consideraverit. Nam etiam optimi codices
vitiis abundabant3 sermo antiquus non admodum notus erat, res
autem a Plauto commemoratae magnam partem ignotae. Ante
omnia interprete opus erat, qui scriptoris verba et docte et
sagaciter et dilucide enarraret. Talis extitit Dionysius Lam-
binus, vir et de aliis antiquis scriptoribus et de Plauto ita
meritus, ut eum nemo facile superet. Eius copiis fere usi sunt,
qui postea Plautum enarrare conati sunt, maxime Gronovius
(1664), cuius editione usque ad nostrum saeculum ita contenti
fuerunt homines, ut vulgo et textum eius et enarrationem
sequerentur, utrumque nimis patienter.

Initio huius saeculi Bothius non nihil contulit ad textum
constituendum, sed modo audacius modo minus constanter
egit, Lindemanni industria intra paucas fabulas substitit, nec
Weisii opera res multum promota videbatur, ita ut fuerint, qui,
quum has fabulas mendose editas esse animadvertissent nec
sine novis codicum subsidiis emendari posse putarent, quasi
desperata re a Plauto omnino abstinendum ducerent. Animus
philologis additus est, postquam Maius in Ambrosiano palim-
psesto Plauti fragmenta invenit et quae legerat edidit (1815).
Statim apparebat rem magni momenti esse, ac si plura legi
possent, spes orta est fore ut pristinus nitor scriptori male
habito redderetur. Opus arduum aggressus est Fridericus Rit-
schelius, cuius diligentia et ingenio magni aliquid ac praeclari
effectum iri sperabatur. Sed Godofredi Hermanni discipulus,
suo saepe iudicio plus. tribuens quam antiquorum testimoniis,
dum et versus et sententias ad summum nitorem exigere conatur,

