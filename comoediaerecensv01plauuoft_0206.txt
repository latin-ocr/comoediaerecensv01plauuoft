1 88 Prolegomena.

et proceleusmaticus anapaesti loco poni potest. Miillerus Pl.
Pros. p. 404 sqq. multis Plautinae in his versibus licentiae
allatis exemplis etiam creticum et paeonem anapaestis substitutos
esse affirmat. Rectius Christius (Metrik p. 269 sq.) statuere vide-
tur, Plautum non aliud sibi metri schema informasse quam Graecos,
sed in difficiliore metro prosodiam minus accurate servasse. Ut
ut est, tam scabri saepe evadunt numeri, ut Terentium non
miremur ab iis prorsus abstinuisse.

Uno huius generis versu Plautus κατὰ στίχον usus est,
septenario, i. e. tetrametro catalectico, quem Graeci non
immerito Aristophaneum dixerunt. Is legitimam habet diaeresin
post quartum pedem, ibique etiam hiatum sibi permittit Plautus.
Scena his versibus scripta nobilis extat Mil. 1005 sqq. Ceterum
acatalectis fere versibus utitur, i. e. numeris in systematis
modum continuatis. Graeci hoc genus amant et, quia anapaesti
dipodiis metiendi sunt, dimetris describere solent; longam autem
dimetrorum seriem catalecticus terminat versus, maxime dimeter,
qui paroemiacus dicitur. Latini, ut iambos, ita anapaestos eon-
tinuatos fere in octonarios describebant, octonariorumque seriem
aut septenarius aut brevior versus cum catalexi terminat3 ipsis
autem octonariis saepe interponuntur dimetri (quaternarii) atque
etiam monometri et hexametri, nec interrupto systemate soli-

tus redit octonariorum ordo. Octonariorum exempla videas licet
Aul. 702 sqq. Casin. 680 sqq.

Paeonicum metrum,

si ex veris paeonibus componitur, propter multitudinem brevium
syllabarum Graecae quam Latinae linguae aptius est. Latini vel
propter linguae ingenium vel propter gravitatis amorem eam
fere formam probabant, in qua contractis duabus brevibus pro
paeone creticus fit. Fecerant hoc antiqui Graeci, ut videtur,
iam inde a Thaletae Cretensis tempore, ut carmina aut ex solis
creticis aut quibus pauci admodum paeones intermixti essent
componerent. Cretici appellantur eiusmodi versus; nec, si quis
hanc speciem antiquiorem aut saltantibus convenientiorem dicat,
nos repugnabimus. Ne Hermanno quidem obloquemur affirmanti
„manifestum esse, creticum nihil aliud esse quam dipodiam

