Prolegomena. 1 75

mumque sonum digitis callemus et aure“. Cicero autem (Orat.
55, 183) comicorum senarios propter similitudinem sermonis sic
saepe abiectos esse dicit, ut non numquam vix in iis numerus
et' versus intelligi possit. Neque antiquorum quisquam hoc non
videbat, sed posteriorum grammaticorum partim nimii antiqui-
tatis admiratores censebant eos metra non inscitia, sed arte
vitiasse, ut ait Terentianus Maurus v. 2237, partim omnino nega-
bant esse in Terentii comoediis metra (v. Priscian. p. 1319 Ρ.
Ξ Π, 418 Κ.), ut alii probandum testimoniis antiquorum pu-
tarent „mensuram esse in fabulis Terentii et Plauti ac cetero-
rum comicorum et tragicorum“ (Rufin. de metris p. 1713 P.).
Hodie nemo dubitat, quin Plautus omnia versibus scripserit3
immo multi huic uni rei intenti alia omnia negligere videntur,
sed de ratione numerorum et de artis legibus nondum satis
inter viros doctos convenit. Quae discrepantia quoniam non tam
ex singularum rerum observatione quam ex generali de metris
iudicio oritur, ante quam singula metra tractamus, de communi
versuum et numerorum rat-ione breviter disserendum videtur,
quamquam nihil fere aliud habeo, quam quod Madvigius dudum,
vel in grammatica Latina, summatim exposuit.

Numerus igitur pedibus distinguitur, pes autem syllabis
constat variae mensurae simplici ratione et certo ordine copu-
latis. Errarunt et qui ex una syllaba pedem constare posse
putarunt et qui ex paribus, nam qui ex solis brevibus aut
solis longis constare dicuntur, tribrachys, spondeus, proceleus-
maticus, molossus, proprie non pedes sunt, sed pro pedibus
eiusdem mensurae substituuntur. Metiendi autem haec lex est,
ut una syllaba longa duas breves aequet, vel ut longa duorum
temporum, brevis unius sit (Quintil. IX, 4, 47). Ab hac lege
in re metrica non disceditur, nec versus syllabas novit longis
longiores aut brevibus breviores aut medias inter utrasque3 quae
enim in nuda musica fieri potest sonorum productio et correptio,
ea ab sermonis simplicitate abhorret*). Quid sibi in hac re

*) Recte Marius Victorinus I, 8: „Musici non omnes inter se longas
aut breves pari mensura consistere, si quidem et brevi breviorem
et longa longiorem dicunt posse syllabam fieri; metrici autem,

