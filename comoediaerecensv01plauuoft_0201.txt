prolegomena. 1 83

praeter hanc legitimam caesuram etiam in secundo et in quinto
pede saepe similis verborum divisio fit, eamque, quae in quinto
est (recentiores dixerunt „post alteram dipodiam trochaicam“
aut „ante ultimum creticum“), aliquatenus, apud Latinos quidem,
caesurae vim habuisse videbimus. Latini enim caesurae, utique
legitimae (penthemimeri), aliquanto plus tribuerunt quam Graeci.
Hoc inde apparet, quod in caesura antiquissimi quique hiatum
admiserunt. Primus hoc docuit Lingius (Quaestionum Plautinarum
liber primus 3. de hiatu. Vratislav. 1819); deinde A. Spengel
(Plaut. p. 189 sqq.) plus quam ducenta huius rei exempla
attulit. G. F. W. Muller quidem (Plautinische Prosodie p. 481
sqq.) horum pleraque reiicit et emendanda censet, iure non
nulla, pleraque immerito, quid enim refert, quam facilis sit
emendatio, si necessariam esse non conceditur? Solos triginta
quattuor locos se reliquisse gloriatur3 mihi quidem vel iste
numerus ad rem probandam sufficere videtur. Hiatus autem
non in ea solum caesura, quae penthemimeres dicitur, sed etiam
in hephthemimeri invenitur; exempla congessit, qui rem negat
Miiller. p. 518; item in secundariis illis, quas diximus, caesuris
secundi et quinti pedis3 de illa vid. Muller. p. 511, de hac
Spengel. p. 235, Mull. 526. Addit Muller p. 536, etiam post
quartum iambum interdum finito vocabulo hiari*); sed quod
inde efficit, non caesurae magis gratia hoc licere, quamnbi nulla.
caesura sit, id concludi non potest. Si integri sunt isti loci, id
potius probabunt, talem quoque versus divisionem, post quartum
pedem, non admodum offendisse antiquos.

Septenarius trochaicus

a Romanis dicebatur, qui Graecis tetrameter trochaicus catalec-
ticus erat, teste Cicerone Tuscul. I, 44, 1073 quadratum alii
appellabant, v. Gell. II, 29, 20. Versus apud antiquiores poetas
scenicos etiam senario frequentior, quo, ubicunque aut gravior
aut commotior sermo futurus erat, utebantur, apud Plautum
quidem singulari gratia praeditus et aliquanto quam senarius
legibus adstrictior. Dipodiis describitur et post secundam dipo-

 

*) Cf. etiam Luchs in Studemund. Stud. I, p. 23.

