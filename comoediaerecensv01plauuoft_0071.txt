11, 2, 188-206 Amphitruo. 5 3

Alcumena
Istuc facinus, quod tu insimulas, nostro generi non decet.
Tu si me inpudicitiai captas, capere non potes.

Amphitruo
Pro di inmortales! cognoscin tu me saltem, Sosia? 815
Sosia
Propemodum.
Amphitruo
Cenauine ego heri in naui in portu Persico?
Alcumena
Mihi quoque adsunt testeS, qui illud quod ego dicam ad-
sentiant.
Sosia

Nescio quid istuc negoti dicam, nisi si quispiamst
Amphitruo alius, [qui forte te hic absente tamen

Tuam rem curet] te qui absente hic munus fungatur tuum. 820
[Namque de illo subditiuo Sosia mirum nimist3

Certe de istoc Amphitruone iam alterum mirumst magis]

A m p h i tr uo
Nescio quis praestigiator hanc frustratur mulierem.

Alcumena
Per supremi regis regnum iuro et matrem familias
Iunonem, quam me uereri et metuerest par maxume, 825
Ut mihi extra unum te mortalis nemo corpus corpore
Contigit, quo me inpudicam faceret.

Amphitruo

Uera istaec uelim.

Alcumena

Uera dico, scd nequiquam, quoniam non uis credere.

Amphitruo
Mulier es, audacter iuras.

814 inpudicitiae non potest capere 816 Cenauin 820 teque
absenti

