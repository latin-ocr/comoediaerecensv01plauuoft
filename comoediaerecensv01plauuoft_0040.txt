24 Plauti Ι, l, 230—241

Sosia
Utinam istuc pugni fecissent tui.
Mercurius
Ego sum Sosia ille, quem tu dudum esse aiebas mihi.
Sosia
Obsecro ut per pacem liceat te adloqui⁷ ut ne uapulem.
Mercurius
Immo indutiae parumper fiant, si quid uis loqui. 385
Sosia
Non loquar nisi pace facta, quando pugnis plus uales.
Mercurius
Dicito sis3 non nocebo.
Sosia
Tuae fidei credo?
Mercurius y
Meae.
Sosia
Quid, si falles?
Mercurius
Tum Mercurius Sosiae iratus siet!
Sosia
Animum aduerte3 nunc licet mihi libere quiduis loqui.
Amphitruonis ego sum seruos Sosia.
Mercurius

Etiam denuo? 390
Sosia
Pacem feci, foedus feci, uera dico.
Mercurius
Uapula.

Sosia
Ut lubet, quod tibi lubetfac, quoniam pugnis plus uales.
Uerum utut es facturus, hoc quidem hercle haud reticebo
tamen.

387 Dicito si quid uis 392 quid

