Asinariam Plautus ex Graeca Demophili cuiusdam fabula Latine
vertit. Graecum fabulae nomen Ὄνηγός erat, Plautus ad sui tem-
poris morem Asiwzffl⁹lanz appellavit (sc. fabulam), i. e. in qua de
asinis agitur, venditis scilicet, vel potius de pecunia ex asinis
venditis redacta, quam servorum calliditas herili filio ad amicam
emendam fraudulenter comparat. Sed in hac fabula non ut in
plerisque aliis filius amori deditus patrem severum defraudat,
pater ipse non minus libidini deditus nec minus egens uxorem
severam et pecuniosam fallere studet filiique nequitiae et con-
scius et adiutor et particeps est. Argyrippus igitur adulescens
Ph-ilaenium meretricem, Clearetae lenae filiam, amat. Donis non
parcens cum ea aliquamdiu consuevit, sed iam pecunia defi-
ciente excluditur, et quum alius adulescens, Diabolus, eodem
amore captus, ut- sibi puella in integrum annum tradatur, viginti
minas promiserit, lena Argyrippum nisi eadem mercede soluta
domum suam intrare vetat. Demaenetus pater et ipse eiusdem
meretricis cupidus eam filio conciliare studet sperans fore, ut
huius beneficii gratia filius sibi quoque amoris eius partem con-
cedat. Quare statim initio fabulae facilis comisque patris partes
agens Libanum servum hortatur, ut- filio suo per fraudem ali-
quam argentum illud comparet, seque, si opus fuerit, adiutorem
fore pollicetur. Proxima scena iram amatoris domo meretricis
exclusi et avaritiam lenae ct convicium utriusque egregie (le-
pingit. Dum Libanus ille frustra viam aliquam pecuniae aufe-
rendae quaerit, ecce Leonidas, alter servus cidem rei intentus,
egregiam fraudis occasionem invenit. Nam Saurea, atriensis et
actor Artemonae, quam uxorem olim Demaenetus cum magna
dote duxerat, asinos aliquot mercatori peregrino viginti minis

