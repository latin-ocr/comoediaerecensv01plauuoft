424 Asinaria.

moris erat apud Romanos, ut in funeribus a conductis mulieri-
bus, quae praeficae appellabantur, naeniae cantarentur in honorem
defuncti, inepta et incondita carmina, ut ait Nonius p. 145,
quorum putidae et exaggeratae laudes vulgo ridebantur, v. Non.
p. 06 s. v. „praefica“, et egregium illud Senecae exemplum de
morte Claudii c. 12.

His dictis adulescens et parasitus domum lenae intrant,
ut ex hac syngrapha rem conficiant. Sed meretricem alteri
auctoratam inveniunt et Demaenetum filiumque cum ea potantes
vident. Quare statim redeunt irae pleni et ultionis cupidi. Ap—
paret spatium aliquod temporis, quamvis exiguum, inter has
duas scenas interiectum esse, et fuerunt, qui putarent (ut Fleck-
eisen) partem aliquam fabulae h. l. intercidisse. Sed argumento
nihil deest, nec, qui externis testimoniis lacunae suspicionem fir-
mari putarunt, quasi versus huius fabulae a grammaticis affer-
rentur, qui in codicibus non extarent, quidquam agunt. Unum
enim omnino eiusmodi versum Nonius (p. 305 s. v. fama) ex
Asinaria laudat: „qui etiam me miserum famosum facit flagitiis
suis“. Verum haeo verba nec in Demaenetum nec in ullam aliam
huius fabulae personam conveniunt, ut in promptu sit suspi-
cari errasse Nonium in fabulae nomine. Hoc re vera ita esse
docuit Studemund in Incl. schol. Gryphisw. 18⁷¹s72, p. 15, qui ex
palimpsesto Ambrosiano hunc versum Casinae vindicavit (v. 911).
Quare nobis quidem nihil excidisse videtur. Fit enim hoc etiam
in aliis fabulis, ut eaedem personae, quae scenam reliquerunt,
denuo redeant, intervallum autem, quod necessario oritur, tibi-
cinis cantu expletur, vid. Proleg. p. 168 sq. Locis ibi allatis
etiam Capt. 900 addi potest, ubi parasitus ad cenandum aedes
intrat, proximo autem versu puer inde exiens aviditatem eius,
quam in cena conspexerat, describit, ut ibi quoque non nihil
temporis intercessisse appareat. In Curcul. 460 pro tibicine
choragiis spectatores oblectat.

Quod in Β huic scenae suprascriptum est DVO, librarius male
intellexit, quod legeratDV, i. e. diverbium, v. Proleg. p. 170 sq.
—- 803. Si versus integer est, essone alteram syllabam producit,

