Ι.

De Plauti poetae nomine.

 

Plautus poeta, quem hoc uno nomine et nos appellare
solemus et antiqui plerumque appellabant, quae alia nomina
habuerit, diu dubitatum est, nec sine causa. 'Nam in codicibus
Plautinis nihil aliud praescriptum est quam „Plauti comoediae“,
eandemque simplicitatem antiquissimae editiones secutae sunt3
sed quum viri docti ex Plinio et Festo integrum poetae nomen
sibi eruisse visi essent, primum ed. Saraceni (Venetiis 1499) et
Pii (Mediolani 1500), deinde ceterae M. Accium Plautum
usurpabant; idque per tria saecula et dimidium omnes editiones
obtinuit, dum Ritschelius in palimpsesto Ambrosiano T. Mac-
cium Plautum legi docuit, idque quum in Parergis Plautinis
Terentianisque (1845) verum nomen esse probari studuisset, suae
editioni praeposuit. Secuti sunt recentiores fere omnes. Adver-
satus est Geppertus in Jahnii Annalib. philol. et paedog. vol.
supplement. XIX (1853) p. 262 sqq. et Vallaurius Taurinensis,
quumque causam Ritschelii strenue egisset Martinus Hertzius pri-
mum in libello, qui inscribitur „T. Maccius Plautus oder M.
Accius Plautus“, deinde in Indice lectionum Vratislaviensium
anni 1867-68, Geppertus denuo argumenta sua breviter expo-
suit in „Plautinische Studien“ I, p. 11 sqq. (1870). Videamus
igitur, quibus utraque sententia nitatur argumentis.

In epitome Festi, p. 230 M., haec leguntur: „Ploti appel-
lantur, qui sunt planis pedibus, unde et poeta Accius, quia
Umber Sarsinas erat, a pedum planitie initio Plotus, postea

