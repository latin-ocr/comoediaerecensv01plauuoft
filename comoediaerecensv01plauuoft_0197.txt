Prolegomena. 179

secunda tantum trimetri dipodia intelligendum esse dicit, nam
in prima et tertia semper licuisse; quasi non hoc ipsum satis
ostenderet, aliam rei causam—quaerendam esse. Fuerunt in
eadem sententia et Hermannus et alii multi usque ad Ritsche-
lium, qui in prolegomenis Trinummi (p. CCVII sqq.) copiose
probare studet, apud antiquos poetas „cum quantitatis severitate
summa accentus observationem, quoad eius fieri posset, con-
ciliatam esse“. Mireris non maiorem scrupulum movisse viro
illud „quoad eius fierit posset“, nec vidisse doctissimum virum
multitudine exceptionum regulam tolli. Tamen plerosque habuit
sequentes, hodieque sunt qui sequantur, quamvis Fr. Ritter,
A. Bockh, novissime autem Corssen diligentissime examinata
tota re (Aussprache, Vocalismus und Betonung der lateinischen
Sprache II, p. 400 sqq.) ostenderint, nihil minus egisse anti-
quos poetas, quam ut verborum accentus cum ictibus metricis
congruerent. De hac igitur re in nostro commentario nullum
verbum invenietur. Nec in editione fabularum Bentleianos accen-
tus posuimus; in commentario interdum hac ratione metra signi-
ficabimus brevitatis causa, ne longiore utamur verborum ambitu.
Tirones vero hoc monemus, signa illa schema solum numerorum
indicare, non pondera syllabarum, et qui tribrachyn pronun-
tiando dactylum reddat, aut spondeum iambum, eum male reci-
tare. Quod si iambicos trochaicosque versus antiquorum exemplo
dipodiis metimur, non ideo alteri ex duobus pedibus maius mo-
mentum tribuimus. Quod autem inter viros doctos disputatum
est, utrum iambicae dipodiae prior an posterior pes ictum acci-
pere deberet, id quidem negari nequit, eos, qui posteriori ictum
tribuant, Geppertum et W'estphalium, antiquorum auctoritatem
sequi, si quidem Iuba apud Priscian. de metris Terent. p. 420 Keil.
„in primo“ inquit „pede et tertio incipit et in quinto, feritur in
secundo et quarto et sexto‘⁴, idemque et Terentianus v. 2240 sqq.
docet et Caesius Bassus apud Rufinum I, 5, quibus quo iure
opponatur Aristidis locus (Christ. Metr. p. (35), non intelligm
Sed quia de varia pedum gravitate ne antiquis quidem auctori-
bus credo, in levicula re, ubi praeter metiendi commoditatem
nihil spectandum est, a vulgari significandi more digredi nolui
et, sicubi accentus addidi, priorem cuiusque dipodiae pedem ictus
12*

