Prolegomena. 187

„etiam Menander in comoediis frequenter a continuatis iambicis
versibus ad trochaicos transit et rursum ad iambicos redit“;
sed huius rei fides penes auctorem sit.

Ut versus catalexi, ita systema clausula terminatur. Sic
enim appellant breviores illos versus, qui continuam octonario-
rum aut quaternariorum seriem claudunt3 Graeci κῶλα τελικὰ

· appellaverant. Clausulae cognati generis esse debent, ut iambis

iambicae, trochaeis trochaicae, anapaestis anapaesticae clausulae ad-
dantur. Quibusdam sua nomina indita sunt, ut trochaicorum
ithyphallico versui (— vvvvv ), anapaesticorum paroemiaco
( vvvvvvvvvv ); sed etiam aliis modis effici potest,
ut talia systemata apte desinant3 'iambico quidem systemati pro
clausula quivis convenit versus iambicus catalecticus.

Non numquam praefiguntur systematis similes breviores
versus. Has quoque antiqui clausulas appellabant, miro nomine3
potius anabolas aut simile quid vocare debuerunt. Varro apud
Rufinum p. 2707: „Non numquam“ inquit „ab his initium fit,
ut apud Caecilium „Di boni, quid hoc‘?“ apud Terentium „Dis-
crucior animi“. Terentii exemplum quod posuit (Adelph. 610),
huc non pertinet; sed alia inveniuntur, ut Eun. 292: „Occidi“,
Phorm. 485 „Dorio“‚ utrumque ante iambicos octonarios3 Plauti
nulla certa exempla suppetunt.

Trochaicis octonariis pauciores scenae aut totae aut maiorem
partem scriptae sunt, ut Aul. 809 sq. Pseud. 132 sq. His quo-
que breviores eiusdem generis versus intermiscentur, nec respuitur
varietas interrupto ordine nata. Sed plerumque initio facto ab
uno aut paucis octonariis trochaicis ad alia versuum genera
transitur, velut ad septenarios trochaicos, ut Capt. 240. 922,
aut ad creticos, ut Bacch. 610 sq. 638 sq.‚ aut ad varia canti-
corum metra.

Anapaestis
Graecorum exemplo Plautus non raro utitur, sed insignem huius
generis hilaritatem celeremque decursum rudis Latinorum ars
nondum assequi poterat, eaque Plautus sibi licere putavit, ut
interdum de ipso genere dubitetur. Nam quum apud Graecos
anapaesto legitime substituatur spondeus, atque etiam dactylus, si
sequitur spondeus, apud Plautum et dactylum anapaestus excipit

