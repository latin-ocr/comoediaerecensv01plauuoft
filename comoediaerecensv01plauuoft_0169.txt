Prolegomena. 1 5 1

emendate, interdum ea vel apertissimorum vitiorum societas est,
ut fere idem Plauti contextus, quem nobis exhibent codex Pala-
tino-Vaticanus ceterique, etiam Nonio obversatus esse videatur.

ΠΙ.

De Plauti fabulis posteriore 'tempore descriptis et editis.

 

Criticam quam dicunt fabularum Plauti historiam Ritsche-
lius in dissertationibus Museo Rhenano a. 1835 al. insertis,
quas postea in Opusculorum vol. H repetiit, in Parergis, in
Prolegomenis Trinummi tam accurate et copiose enarravit, ut
fere nihil addi possit. Nobis vel legentium in usum, vel ut
nostram in recensendo rationem explicemus, summa breviter
percurrere liceat. ’

Primum confitendum est, Plautinas fabulas, quales ipse
Plautus scripserit, restitui non posse, quippe quas ne Varro
quidem aliter scriptas habuerit, quam ab histrionibus acceperat,
qui a maioribus traditas etiam post Plauti mortem egerant.
Aureo et argenteo litterarum Romanarum saeculis XXI illae,
quas Varro secreverat, fabulae vulgo legebantur, scriptae illae
quidem ea ratione, qua tum utebantur homines, non nullis tamen
relictis antiquioris moris vestigiis3 nee si vota facienda sunt,
ultra progredi licet, quam ut illam speciem vel antiquorum
testimoniis vel felici coniectura revocare contingat3 sed longe
abest. Atque utinam extaret integrum illud exemplar, cuius
lacera fragmenta ex Ambrosiano codice palimpsesto eruta sunt,
ut talem saltem legeremus Plautum, qualem Servius et Donatus
legerant! nostrorum codicum fons vel archetypus et aetate infe-
rior fuisse videtur*) et mature gravem iniuriam passus est.

 

*) Calliopz'o, quem Terentianae fabulas recensuisse constat, hanc
quoque Plauti recensionem Ritschelius (Proleg. Trin. p. 41) tri-
buendam censebat, quia in cod. ottoboniano eius nomen ante
extremos Casinae et Cistellariae versus legitur; sed codicis anno
1468 scripti nulla auctoritas est, nec dubitari potest, quin illud

