150 Prolegomena.

argumentorum pleraque perierunt. Nam quum ab initio omnium
fabularum fuisse videantur, hodie in Plautinis codicibus quattuor
extant, Amphitryonis, Aululariae, Militis, Mercatoris, in palim-
psesto Ambrosiano Pseudoli argumentum servatum est et vestigia
obscura argumenti in Persam (v. Ritsch. Parerg. p. 297). Altera
autem periocharum series argumenta omnium fabularum continet,
quae extent quidem, nam Vidularia tota et Bacchidum initium
periit. Eae acrostichis scriptae sunt, nec eiusdem auctoris atque
illae, quas nuper commemoravimus, esse videntur, nam et narratio
minus felix et oratio asperior est. Uterque poeta antiquitatem
sectatur, atque interdum, maxime acrostichorum scriptor, ipso
Plauto antiquior evadit. Huc pertinet, quod versus parum iucundi
etiam hiatibus abundant, quibus quum Plautus ipse modestius
usus sit, argumentorum scriptor nusquam temperat. Nam quod
Ritschelius (p. 319) inertiam illorum culpat, qui, quod in Plauto
vix sint toleraturi, imputare tamen argumentis non vereantur,
id nobis potius sanae rationis esse videtur.

Proximis saeculis quum studia senescerent semperque exiliora
fierent, antiquissimi quique scriptores omnino perierunt, ac ne
Plautus quidem nisi raro legebatur, vel quia totum genus
minus placebat, vel quia difficilior lectu videbatur. Venera-
bantur eum grammatici „quasi sacrum vetustate lucum“, et
eruditionis causa glossas inde excerptas colligebant et inter-
pretabantur3 sed soli antiquiores ipsum Plautum noverant, ceteri
antiquiorum fide nisi, quae apud eos invenerant, exscribebant.
Qua ratione fieri non potuit quin errores orerentur, sed universa
res religiosissime agebatur. Hoc vel inde apparet, quod ne
manifestos quidem librariorum errores corrigere audebant, velut
Gellius I, 7, ll „Plautus“ inquit „in Casina, quum de puella
loqueretur, occisurum dixit, non occisuram“, idque dici potuisse
aliis librariorum erroribus probare conatur. Multa huius generis
exempla Nonius praebet, cui uni plus quam ceteris omnibus
grammaticis crisis Plautina debet. Is saepe librariorum errores
pro vcra antiquorum loquendi ratione venditat. Ex ingenti
autem numero quem affert Plautium-um versuum quum alios
habeat emendatius scriptos quam nostri codices, alios minus

