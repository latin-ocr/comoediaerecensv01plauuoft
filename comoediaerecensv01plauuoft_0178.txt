1 60 Prolegomena.

scribere nolui. Gur quoque ad communem morem scripsi, non
qur aut quor, nisi ubi hoc aut ipsum cod. praebet, ut Mil. 1252,
aut corrupta eius scriptura („quo“ Amph. 893) eo ducere videtur.
Codex alter Camerarii (C), quem Pareus decurtatum
appellavit, quia duodecim tantum posteriores fabulas (1. e. Bac-
chides, Mostellariam cett.) continet, hodie Heidelbergae servatur.
Saeculo XII scriptus est in membranis formae quadratae litteris
satis magnis. Ex eodem cum codice B fonte aut ex prorsus
gemino fluxisse apparet, et, quamvis aetate inferior sit, non pauca
habet praeferenda. Versus, exceptis senariis, ac ne his quidem
omnibus, non distinguit; nec personarum notae inveniuntur.
Initiales etiam scenarum litterae, quae rubro colore addendae
erant, quasi opere non absoluto desunt. Qualis codex sit, op-
time perspicitur ex „Plauti Truculento e codice Heidelbergensi
expressa“, quam E. Schneider edidit Vratislaviae 1834.

IV.
De prologis„

Prologi nomine Aristotelem novimus eam antiquarum fabu-
larum partem significasse, quae primum chori cantum antecederet.
Haec a ceteris fabulae partibus (episodiis, exodo) non diversa
erat, statimque ab initio personae fabulae, ut dramati conveniebat,
inter se agebant et loquebantur nulla spectatorum ratione habita3
quin comoediae scriptor si quid spectatoribus dicendum censebat,
hoc non in fabulae principio, sed in media fabula per παράβασιν
facere solebat. Euripides primus, vol ubi in rebus versabatur
minus notis aut aliter, quam ipse acturus erat, vulgo narratis,
vel 0111111110 quia ratione id fieri arbitrabatur, ea, quae ante ini-
tium fabulae acta esse spectatores novisse volebat, diserte nar-
rare incepit, sive dco aliquo rerum omnium gnaro interprete
usus, sive unam ex ipsius fabulae personis omnem rem inde ab
initio ordine narrantem introducens. Talis narratio senariis
exhibita simplicibus parum tragica multis visa est; cui enim
ignota est cavillatio Aristophanis in Baius, v. 1200 sqq., qua

