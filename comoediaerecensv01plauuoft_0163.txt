Prolegomena. 145

Romam rediisse vitaeque sustentandae causa ad circumagendas
molas, quae trusatiles appellantur, pistori operam suam locasse.
In pistrino tres eum fabulas scripsisse — duarum nomina Gel-
lius HI, 3, 14 meminerat, Saturionem et Addictum — quae
quum' placuissent, populi favore elatum liberaliter vivere
potuisse magnumque fabularum numerum per multos annos
docuisse. Quae quamvis exaggerata esse possint, tamen in uni-
versum veri similitudine non carent. Fabulas docere iam secundi
Punici belli tempore inceperat, si quidem Naevium, qui anno 204
mortuus esse dicitur, ut vivum commemorat in Milite, v. 213; nec
multo ante mortem desiisse censemus, quippe quem senili aetate
Truculentum et Pseudolum scripsisse Cicero testetur. Atque
utinam extarent didascaliae Plautinae, quarum fide freti suum
cuique fabulae annum tribuere possemus! Sed numquam extitisse
videntur. Nam Terentianis similes si Plautinarum fabularum
didascaliae fuissent, non tam incerta esset harum rerum omnium
cognitio, nec de auctore ipso tam vehementer dubitassent antiqui.
Quare si quae postea editis fabulis additae legebantur didascaliae,
eas necesse est addiderint primi editores, Stilo eiusque aequales
grammatici. Eorum autem tanta religio fuit, ut non temere talia
fingerent, sed tum demum litteris consignarent, si quid aliunde
traditum se habere putarent, id quod perraro fieri potuit. Unum
eius modi exemplum Pseudolus afferri posse videtur, cuius
didascaliae reliquiae exiguae admodum in palimpsesto Ambro-
siano inventae sunt. Quas si recte interpretatum est Ritschelii
acumen (Parerg. Plautin. Ter. p. 283 sqq), hanc fabulam Plau-
tus docuit anno a. Chr. n. 191 ludis Megalesibus in dedicatione
aedis Magnae Matris habitis. Alteram didascaliam ad annum 200
pertinentem iam Maius in eodem codice legerat3 accuratius
edidit Ritschelius in Parergis p. 261, Eam Stichi esse Rit-
schelius suspicabatur, et huic fabulae praeposuit Fleckeisenius in
editione, cautius ipse Ritschelius omisit, quippe quam ad Terentii
Adelphos pertinere et nomen ipsum ostendat et exitus Hecyrae
Terentianae in aversa solii parte lectus a Gepperto (Ucber den
Codex Ambrosianus p. 10); cuius fabulae aetati quo errore qua-
draginta anni additi sint, nos divinare non possumus. Externis
testimoniis destituti, quo tempore quaeque fabula acta sit, indiciis

10

