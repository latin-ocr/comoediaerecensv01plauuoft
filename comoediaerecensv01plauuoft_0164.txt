146 Prolegomena.

ex ipsarum fabularum stilo petitis quidam viri docti indagare
conati sunt. Quae omnia incertiora sunt, quam ut hoc quidem
loco afferri debeant3 in commentariis singularum fabularum for-
tasse unum et alterum commemorabitur.

Florebat illo tempore comoedia Romana Naevio, Plauto,
Caecilio, Terentio aliisque nova semper et egregia de Graeco
fonte derivantibus. Sed post Terentii mortem sive exhausto
fonte sive deficiente haurientium opera per aliquod tempus
nihil admodum novi proveniebat, quod favore populi et erudi-
torum laude dignum esset. Quare histriones veteres fabulas
referre coeperunt, maxime Plauti, quas qui adulescentes specta-
verant, grata memoria etiam tum tenebant, cuius rei luculen-
tissimum testimonium extat Casinae prologus, ubi haeo, quae
commemoravimus, copiose et lepide exponuntur. Nec verendum
erat, ne illae fabulae non plerosque etiam novitate delectarent.
Nam illo tempore Romani nondum litteris dediti erant, nec
multa legebantur. Plauti comoediae scenae, non cubiculo com-
positae erant nec a librariis nitide descriptae in tabernis apud
forum prostabant, sed tenebant eas qui egerant histriones. Qui
quum eas denuo referrent, nulla causa erat, cur non ea omitte-
rent, quae parum placitura putarent, ea adderent, quae vel mu-
tati temporis ratio vel ipsorum iudicium desiderare videretur.
Prologorum plerosque eos addidisse apparet3 alia quoque acces·-
sisse suspicamur, sed quae quoque tempore addita sint, nos
quidem diiudicare non possumus. Illud negari vix potest, non
raro has fabulas additamentis tam ineptis et putide otiosis inqui-
natas esse, quae nisi longo post Plauti mortem tempore addi non
potuerint.

Verum si Plauti comoediae non legentium manibus tracta-
bantur, at spectatorum memoria celebrabantur, nec deerant, qui
eas ceteris omnibus praeferrent. Sedigitus etiam, qui Caecilio
sive propter gravitatem sive propter argumenta (ut ait Varro
apud Nonium p. 373) palmam tribuit, Plautum ceteros facile
exsuperare ait (Gell. XV, 24); L. Stilo Musas Plautino ser-
mone locuturas fuisse aiebat, si Latine loqui vellent (Quintil.
X, l, 99), nec nimia videbatur laus epigrammatis, quod M.
Varro posuerat in libro de poetis primo:

 

