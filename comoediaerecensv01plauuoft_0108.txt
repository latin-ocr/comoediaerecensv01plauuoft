90 Plauti I, 3, 52—75

Argyrippus
Aliam nunc mihi orationem despoliato praedicas,
[Longe aliam, inquam, praebes nunc atque olim quom da-

bam]

Aliam atque olim, quom inliciebas me ad te blande ac
benedice. 205

Tum mihi aedes quoque arridebant, quom ad te ueniebam,
tuae.

Me unice unum ex omnibus te atque illam amare aibas mihi,

Ubi quid dederam, quasi columbae pulli in ore ambae meo

Usque eratis, meo de studio studia erant uostra onmia.

Usque adhaerebatis3 quod ego iusseram, quod nolueram, 210

Faciebatis3 quod nolebam ac uotueram, de industria

Fugiebatis neque conari id facere audebatis prius.

Nunc neque quid uelim neque nolim facitis magni, pessumae.

Cleareta

Non tu scis? hic noster quaestus aucupi simillumust.

Auceps quando concinnauit aream, offundit cibum, 215

Aues adsuescunt, necessest facere sumptum qui quaerit
lucrum.

Saepe edunt, semel si sunt captae, rem soluont aucupi.

Itidem hic apud nos: aedis nobis areast, auceps sum egO,

Escast meretrix, lectus inlex est, amatores aues.

Bene salutando consuescunt, conpellando blanditer, 220

Osculando, oratione uinnula, uenustula.

si papillam pertractauit, haud est ab re aucupis.

Sauium si sumpsit, sumere eum licet sine retibus.

Haecine te esse oblitum, in ludo qui fuisti tam diu‘?

Argyrippus
Tua ista culpast, quae discipulum semidoctum abs te
amoues. 225
Cleareta

Remeato audacter, mercedem si eris nanctus3 nunc abi.

207 aiebas 218 ltitidem 222 pertractabit

 

