2 1 8 Prolegomena.

putat, ut Plautus ipse eiusque saeculum hiatum improbaverit,
simile discrimen intra eas fabularum partes extat, quas nemo a
Plauto abiudicare potest, nam epistolae interpositae, quae a
prosa oratione quam minimum abesse solent, hiatibus abundant*).

Ne Augusteae quidem aetatis poetas ab hiatu omnino ab·
stinuisse satis constat, v. Madv. Gr. Lat. 501 b, sed quod
sibi raro indulsissent, a benevolis auditoribus condonatum iri
sperabant. Apud Plautum vero innumeris fere locis codices
hiatus ostendunt. Quos qui emendando aut omnes aut plerosque
removendos censent, eos valde miramur disertum Ciceronis testi-
monium pro nihilo putare. Qui quod inter poetas, qui saepe
hiassent‚ Naevium, non Plautum nominat, eum adfert, quo nemo
minus modeste hiatu usus erat, de pluribus eum loqui totus
locus ostendit. Fuerunt autem iam inter antiquos editores, qui
vel additis voculis, quae sensui nocere non viderentur, vel mutato
verborum ordine, ne Plautus hiatus vitio nimis laboraret, efficere
conarentur. Horum agmen ducit Pylades Brixiensis. Recentiorum
imprimis Ritschelius angustissimis finibus hiatum etiam apud Plau-
tum circumscriptum esse censebat (Prolegg. Trin. p. CLXXXVII
sqq.) idque Ambrosiani palimpsesti auctoritate confirmari arbi-
trabatur, qua in re eum falli docuit Geppertus (Ueber d. Cod.
Amb. p. 43). A severitate Ritschelii paulum regressus est Fleck-
eisenius (Annal. philol. LXI, p. 49 sq), Spengelius autem (Plaut.
p. 175 sqq.) variis de causis Plautum hiasse docebat. Is adver-
sarium acerrimum nactus est C. F. W. Mullerum (Plautinische
Prosodie p. 181 sqq), qui hac quidem in re etiam Ritschelio
severior est saepeque affirmat, aut Plautum singulari amore
hiatus amplexum esse aut codicum scripturam emendandam esse,
longe plurimos autem locos lenissima mutatione corrigi posse.
Lenes putant VV. DD. eas medendi rationes, quas nuper nomi-
navi; nec equidem admittendas esse negO, si necessariae sint;
illud velim mihi dicant, qua libidine librarios tam saepe statuant
isto modo numeros vitiasse, aut cur homines alioquin satis

 

*) Prologorum exempla vid. Amph. 125. 134. 146 sqq. Asin. 10. Aul. 5.
Capt. 10. Cas. 48. 49. 50. Men. 9. 13. 19. 26. 40. 67. Mero. 4. 6.
20. 105. Poeu. 120. Rud. 7. Trucul. 9. Epistolarum Asin. 749. 50.
52. 53. 55. 62. 71. 97. Curc. 436. Pseud. 44. 72. Pers. 512.

 

