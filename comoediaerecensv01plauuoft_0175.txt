Prolegomena. 1 57

ive in miniatis litteris delendis felicior quam in atris spongia
diluentis fuit. Verum haec omnia, ut dixi, satis monstrabit,
quum prodierit, Studemundii editio.

Codex vetus Camerarii (B), quem post eius mortem in
Palatinam bibliothecam pervenisse diximus, inde in Vaticanam
migravit, ubi etiamnunc servatur inter Palatinos n. 1615. Huius
libri praeter Pareanas et Gruterianas copias in novem fabulis
Ritschelii collatione usus sum, in Truculento Spengelii, in ceteris
mea. Membranaceus est formae maximae, saeculo XI scriptus, sed
non eadem manu. Describendi opere inter plures diviso, quae
varii librarii scripserant, in unum collecta sunt. In principio
libri Querulus additur, quam fabulam prosa oratione ad imita-
tionem Aululariae ultimo fere antiquitatis saeculo scriptam esse
constat3 Vidulariae titulus solus extat. Codex utpote variis mani-
bus scriptus quum interdum speciem praebeat admodum elegantem,
plerumque magis lectu facilis quam pulchritudine insignis est.
Modo laxe scriptus est, ut spatio non parcatur, modo presse et
minutis litteris In eiusmodi locis non raro fit, ut aut duo
versus una linea comprehendantur, aut pagina in duas colum-
nas dividatur, id quod v. c. in Rudente magnam partem fit.
Ceterum versus plerumque accurate distinguuntur, ac si quando
longior versus in proximam lineam transit, plerumque maiuscula
littera rem indicat, nam omnes versus a maioribus litteris inci-
piunt. -- Singulis scenis personarum nomina superscripta sunt
rubris litteris. Haec postea addita sunt, nec fortasse ab eodem
librario, in Poenuli quidem priore parte personarum nomina
rubro colore scenis praescripta sunt, sed eadem iam antea libra-
rius atramento scripserat poetae verbis continuata, quasi et ipsa
versus aut versus partes essent. Per ipsas scenas in primis
fabulis personarum nomina rubro colore in margine scripta
sunt, aut, ubi oratio in medio versu incipit, in eo spatio, quod
librarius reliquerat3 sed in longe plerisque fabulis eam rationem
librarius secutus est, quae vulgo, etiam in Terentii codicibus, in
usu erat, ut singulis litteris personae signarentur. Hae quoque
rubro, postquam cetera scripta erant, addebantur, nec priori
librario aliud curandum erat, quam ut suis locis spatia vacua
relinqueret. Quod eos nou numquam aut omnino non fecisse aut

