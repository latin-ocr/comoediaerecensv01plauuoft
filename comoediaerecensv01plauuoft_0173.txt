Prolegomena. · 1 5 5

ut ex ipso cod. B descriptus possit videri3 utut est, sine magna
molestia testimoniis eius carere possumus. Idem confidentius
etiam de codice musei Britannici octo priorum fabularum (Rit-
schelii I) affirmare possum. Qui quamvis antiquitate memora-
bilis sit, nam XI aut XII saeculo scriptus videtur, tamen nihil
omnino novi offert praeter errores, qui et ipsi ex eodem fonte
(B) male derivato orti videntur. Quare eius scripturas, quamvis
ante aliquot annos enotaverim, hic publicare inutile mihi visum
est. Facilius etiam excusabitur, quod ceterorum codicum, qui
multo recentiores sunt et fere XV saeculo scripti, scripturas non
enotavi. Quorum quamvis unicus patronus extiterit Geppertus
(Stud. Plaut. I, p. 89 sqq. al.) Italicam quandam Plauti recen-
sionem laudans et Parisini codicis a se collati merita praedicans,
nihil tamen attulit, quo dubitaremus, quin a cod. D originem
trahant. Nam sicubi veriora praebent, haec aut felici virorum
doctorum coniectura inventa sunt aut ex grammaticorum,
maxime Nonii et Prisciani, libris fluxerunt3 pro testimonio esse
non possunt.

Duobus, quos sequendos elegimus, codicibus tertius accedit
palimpsestus Ambrosianus (Ritsch. A), cui, si integer
extaret, vel propter antiquitatem — nam quinto post Christum
natum saeculo scriptus videtur — primus omnium locus tri-
buendus erat, sed librarius, qui octavo fere saeculo aliarum
membranarum inopia Plautini codicis foliis usus est, quibus
Vetus Testamentum Latine versum scriberet, deleta antiqua
scriptura, reliquias eius novis litteris crassissimo calamo ductis
ita occultavit, ut perpauca hodie legi possint. Qua re quam
pretiosum subsidium amissum sit, mutila, quae extant, et incertae
lectionis fragmenta ostendunt3 nam vel ex his et integri versus
erui potuerunt, qui in ceteris codicibus exciderant, et errores
emendati versusque rectius descripti sunt. Facile apparet hunc
codicem nostris integriorem fuisse, sed illud quoque apparet, non
eiusdem recensionis fuisse nec pro fonte ceterorum haberi posse;
immo eius quoque errores interdum ceterorum testimonio con-
vincuntur, nec semper grammaticorum ingenio tales emenda-
tiones deberi possunt.

