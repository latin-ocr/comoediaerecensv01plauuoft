1 56 Prolegomena.

Codicem, ut diximus, Maius invenit, qui pauca eius frag-
menta nec optime lecta anno 1815 edidit. Tum Ritschelius
codicem, quem diu et accurate tractaverat, in epistola ad Her-
mannum (1837, Opusc. II, p. 166 sqq.) descripsit et quae inde
enotaverat in novem fabulis a se editis publicavit. Quis miretur
in tam difficili opera interdum erratum esse, aut plura ab aliis
felicius erui potuisse? Hoc nomine non Ritschelius vituperandus
est, sed illi laudandi. Schwarzmanni collationem, quae ad Fleck-
eisenium pervenit, non novi, Geppertum laudabo, qui et in
fabulis, quas edidit, palimpsesti scripturas protulit et Ritschelij
convicio coactus a. 1847 libellum scripsit non inutilem „Ueber
den Codex Ambrosianus und seinen Einfiuss auf die Plautinische
Kritik“, et nuper in secundo fasciculo „Studiorum Plautinorum“
(1871) alia non pauca eius testimonia attulit. Sed ceteris dili-
gentius et felicius Gul. Studemund Ambrosianas schedas exami-
navit3 qui postquam et in Hermae vol. II et in programmate
concilii philologici Wirceburgi a. 1868 habiti, in Annalibus phi-
101. a. 1866, aliisque locis pretiosissima quaeque ex illo thesauro
protulit, integram totius codicis et accuratissimam editionem
promittit. Ego quoque palimpsesti folia examinare incepi, sed
valetudine opus imperfectum abrumpere coactus perpauca iis,
quae alii viderunt, addere possum. — Pertinent autem horum
fragmentorum ad tres primas fabula-s nullum, ne Curculionis
³ quidem quidquam extat. Quae ceterarum fabularum relicta sunt,
enumeravit Geppert, Ueber d. Codex Ambr. p. 26 sq. Hoc
autem ordine fabulae scriptae erant: Bacchides, Captivi, Casina,
Cistellaria, Epidicus, Mercator, Mostellaria, Miles, Menaechmi,
Trinummus, Truculentus, Vidularia, Persa, Poenulus, Pseudolus,
Rudens, Stichus, ita ut Trinummum, Truculentum, Vidulariam
alieno loco positas esse appareat. Vidulariae fragmenta Stude-
mundius edidit in indice scholarum Gryphiswald. a. 18⁷⁰s71.

Codex uncialibus litteris admodum nitidis scriptus fuit.
Versus plerique singulis lineis scripti sunt, nisi quod longiores
interdum ita dividuntur, ut duas lineas occupent. Variati
numeri fere ita indicantur, ut ante breviores versus latior,
ante longiores augustior margo relinquatur. Personarum nomina
nulla inveniuntur, sive spatia iis relicta numquam expleta sunt,

