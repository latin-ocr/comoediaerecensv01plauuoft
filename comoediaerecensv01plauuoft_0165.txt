Prolegomena. 14¹7

Postquam est mortem aptus Plautus, comoedia luget,

Scena est deserta3 dein Risus, Ludus Iocusque

Et numeri innumeri simul omnes conlacrimarunt.
Quis non miretur Gellium (I, 24, 3), qui hoc epigramma ab ipso
Plauto abiudicare non audeat? Immo eorum, qui proxime
secuti sunt, hoc iudicium fuit. Quod quamvis Horatii asperne-
tur elegantia, tamen idem poeta proavos testatur et sales et
numeros Plautinos laudasse (Ep. in Pis. 270) et fervorem animi
impetumque omnia secum ferentem, quo Epicharmum aemulari
videretur (Epist. II, l, 58). Itaque quum exeunte secundo
a. Chr. 11. saeculo Romani curiosius litteris operam dare coepis-
sent et antiquiora non Graeca solum, sed etiam sua scripta
cognoscere cupissent, litterati homines Plauti quoque fabulas
describendas et edendas curarunt. Hi quin religiosissime egerint,
non est quod dubitemus, sed ab histrionibus, quos supra com-
memoravimus, non ab ipso Plauto fabulas accipiebant, nec ipsi
tam sagaci iudicio erant, ut genuina ab additiciis secernere
possent, praesertim quum saepe artissime iuncta et intermixta
essent. Illud suum esse putabant, ut omnia colligerent, iudicioque
id maxime relictum esse, ut quae Plauti fabulae essent, quae non
essent, decernerent. Nam quum circiter centum et triginta
fabulae sub Plauti nomine ferrentur, eas non omnes illius esse
facile animadversum est. Erroris causam M. Varro inde repe-
tebat, „quod Plautius quidam fuisset poeta comoediarum3 cuius
quoniam fabulae Plauti inscriptae forent, acceptas esse quasi
Plautinas, quum essent non a Plauto Plautinae, sed a Plautio
Plautianae“ (Gell. III, 3, 10); quod non incredibile est, si modo
fuit aliquis poeta Plautius nomine. Quod autem ipsi Gellio
„non dubium videtur, quin istae, quae scriptae a Plauto non
videntur et nomini eius addicuntur, veterum poetarum fuerint
et ab eo retractatae et expolitae sint ac propterca resipiant
stilum Plautinum“, id omnino abiiciendum3 Plautus enim Grae-
corum fabulas, non Latinorum antiquorum in suum usum con-
vertebat, stilique similitudo fieri potest ut eiusdem aetatis, non
utique eiusdem poetae indicium sit. Incertam rem fuisse, non
est mirum, quam ab initio nemo admodum curasset, posteriores
autem histrionum fere auctoritate nisam accepissent. Histriones

10*

