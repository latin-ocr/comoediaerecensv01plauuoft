Prolegomena. 197

Magis dubia res videri potest, ubi post vocem in us exeuntem
desideratur verbum es. Ibi editores addito apostrophae signo
adesse indicant, ut „suppromu’s“ Mil. 824, „innoxiu’s“ Merc. 7173
sed hic quoque syllaba producitur, quare recte reputanti non
tam aphaeresis facta esse videtur quam omissa 3 littera syn-
aloephe vocalium fieri. Verum quia talis omissio litterae 3 apud
Plautum nisi ante est et 63 vix invenitur, hic quoque a vulgari
scribendi more non admodum recedere volui, v. supra p. 159.

Productum us legitimum non esse Miillero concedo, p. 52 sq.
Exempla afferuntur „longius“ Men. 323, „1ampadibus“ ib. 828,
„aedibus“ Mero. 889, „omnibus“ ib. 908. Rud. 975.

2.

syllabae longae correptae.

A. Positionis lex neglecta.

Quae apud Graecos et posteriores poetas Romanos lex est,
ut duae aut plures consonantes post vocalem brevem positae -——
excepta tantummodo muta ante liquidam —- positione, ut dicitur,
longam syllabam reddant, ea apud Plautum legis vim nondum
obtinet, sed quae cumulatis consonantibus mora obiicitur pro-
nuntianti, ea efficit, ut syllabam pro longa habere possit, non
ut coactus sit, vocalisque vel ante tres consonantes sequentes
brevis manere potest. Neque quidquam refert, utrum hic conso-
nantium concursus in eodem vocabulo fiat, an altera consonans
priorem claudat, altera posteriorem incipiat. Videamus singula.

Geminatae consonantes apud posteriores semper syllabas
longas reddunt, antiqui Latini has paulo aliter ac fortasse
parum constanter pronuntiabant nec in scribendo litteras gemina-
bant. Ennius hunc morem ad Graecorum exemplar introduxisse
dicitur, v. Fest. p. 293, semelque introducta haec scribendi ratio
etiam pronuntiationem stabiliorem reddidit. Antiquissimi igitur
Latini, non quia simplices consonantes scribebant, syllabas corri-
piebant, sed quia dubia erat syllabarum longitudo, consonantes
non geminabant, cuius rei magnum exemplorum numerum anti-
qua monumenta praebent, vid. Indic. Corp. Inscr. Lat. I, p. 602.

