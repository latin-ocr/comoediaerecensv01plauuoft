182 Prolegomena.

similis atque adeo eiusdem generis esse, ac fuerunt, qui totum
genus trochaicum potius quam iambicum appellandum censerent
iambicosque versus trochaicos cum anacrusi dicerent: utrumque
contra antiquorum morem, qui, ut pedem tolli necesse est ante
quam ponatur, ita arsin thesi, i. e. leviorem pedis partem gra-
viori antecedere volebant. Nobis quamquam parum referre vide-
tur, quo nomine utamur, si quidem aliter in pedes descriptus
versus aliter pronuntiari non debet, tamen antiquorum ratio
magis probatur, imprimis historiae causa3 nam nisi iambi tro-
chaeis antiquiores essent, numquam totius generis nomen obti-
nuissent, aut poetae, qui trochaicis versibus et hendeca-
syllabis usi essent, iambographi essent appellati. Contra levis
admodum est ratio, non dico Hermanni, qui, quum sibi persua-
sisset graviorem pedis partem „causam“, leviorem „effectum“
esse, causam utique effectui anteponere cogebatur, sed etiam
Bentleii, qui ideo iambicos versus secundum trochaicas dipodias
metiri mavult, quia hoc „cum caesurae indole conveniat“, i. e.
quia sic plerumque una cum dipodia verbum terminetur. Hoc
ita esse satis videbant antiqui, sed id ipsum praecipiebant, ut
vocabula in mediis pedibus terminarentur, non in' extremis, ne
versus, qui unus esse debebat, in plures divideretur ac potius
disiectorum membrorum quam articulorum bene iunctorum spe-
ciem praeberet. Est enim haec caesurae vis et in senariis iam·
bicis et in hexametris dactylicis, ut finito vocabulo non in medio
versu (post tertium pedem) sed prope medium (plerumque in
tertio aut in quarto pede) versum, qui propter longitudinem
dividi debet, in partes secet, quae, quia inaequales sunt, ipsae
versus esse non possint. Itaque „animadverterunt“, ut ait Gellius
XVIII, 15, „metrici, primos duos pedeS, item extremos duos,
habere posse integras partes orationis, medios haud umquam
posse, sed constare eos semper ex verbis aut divisis aut mixtis
atque confusis“, Mariusque Victorinus p. 2525 P.: „pessimus ver-
sus est“ inquit „qui singula verba in dipodiis habet: Praesentium
divinitas caelestiu1n“. Caesuram autem senarii satis constat ple-
rumque inveniri in tertio pede3 penthemimeren hanc dicebant
antiqui, recentiorum nonnulli „post primam dipodiam trochaicam“.
Minus frequens czesura in quarto pede est, hephthemimeres. Sed

