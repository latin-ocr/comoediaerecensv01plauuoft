Prolegomena. 1 73

τὴν κροῦσιν, τὰ δ’ ᾄδεσθαι, Ἀρχίλοχόν φασι καταδεῖξαι, εἷθ’ οὕτω
χρήσασθαι τοὺς τραγικοὺς ποιητάς. Sed ad tragoedias hoc pcrti-
ncat3 Trinummi quidem scena cui C superscriptum est (v.
1093 sqq.) a ceteris diverbiis nihil omnino differt.

Notus est Horatii versus (Art. poet. 155), quo eum fabulae
finem esse significat, ubi „cantor „Vos plaudite‘⁴ dicat“. Dubi-
tatum est, utrum hic cantor ut ille, quo Livius Andronicus
usus est, ab histrione diversus fuerit, an ipse histrio sic appel-
letur. Et interdum quidem vox „Plaudite“ cum antecedentibus
tam arte cohaeret,‘ut inde divelli non possit ac manifestum sit
ab eadem persona pronuntiatam esse, quae extrema fabulae agat,
ut in Pseudolo, in Mercatore, ac nisi fallor in Truculento et
Sticho3 sed saepius alteri tribuenda videtur. Plautus enim non
raro eum fabulae exitum facit, ut pluribus versibus spectatores
alloquatur iisque fabulam commendet. Eiusmodi versibus super-
scribitur in Asinaria „Grex“, in Captivis et Cistellaria „Caterva“,
in Epidico „Poeta-“3 in Bacchidibus titulus interiit. Terentius
sola voce „Plaudite“ spectatores alloquitur. Ei in codicibus
anteponitur ω, i. e. extrema persona, quem cantorem fuisse ab
histrionibus diversum vulgo statuunt. Plautini codd. in sola
Trinummo hanc notam servarunt3 in ceteris, quarum similis
ratio est, Curculione, Milite, Poenulo, Rudente, excidit, nec
minus excidisse videtur, ubi integro versu spectatores compel-
lantur, in Amphitruone, Mostellaria, Menaechmis, Persa. Nos
notam posuimus finem fabulae indicantem, libero relicto legenti-
bus, utrum histrionem an cantorem ab histrione diversum haec
cantasse velint.

Cantica autem apud Romanos aliquanto plus loci occupant
quam in Graecorum comoedia recentiore. Nam Menandri et
aequalium fabulae maximam partem trimetris compositae erant,
apud Plautum alia numerorum genera adeo praevalent, ut in
plerisque fabulis senarii vix quartam fabulae partem expleant;
Terentius pressius Menandri vestigia secutus fere dimidiam
fabulae partem senariis tribuere solet. Nec minoris artis erat
diverbia bene pronuntiare quam cantica cantare. Testis est po-
sterior aetas, quae hac maxime in re actores comoediarum admi-
rabatur eorumque discipulos etiam oratores esse volebant, v.

