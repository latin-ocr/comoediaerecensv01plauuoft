Π, 27 38—56 Asinaria. 95

Ubi manus manicae conplexae sunt atque adductae ad trabem,
Nec dependes nec propendes‚ quin —— malus nequamque sis.

Libanus
Uae tibi.

Leonida
Istoc testamento Seruitus legat tibi.

Libanus
Uerbis uelitationem fieri conpendi uolo; 305
Quid istud tibi negoti exortumst‘? Credere audacter licet.

Leonida
Sis amanti subuenire familiari filio,
Tantum adest boni inprouiso, uerum conmixtum malo:
Omnes de nobis carnuficum concelebrabuntur dies.
Libane, nunc audacia usust nobis inuenta et dolis. 310
Tantum facinus modo ego inueni, ut nos dicamur duo
Omnium dignissumi esse quo cruciatus confluant.

Libanus
Ergo mirabar quod dudum scapulae gestibant mihi,
Hariolari quae occeperunt sibi esse in mundo malum.
Quidquid est eloquere.
Leonida
Magnast praeda cum magno malo. 315

Libanus
Si quidem omnes coniurati cruciamenta conserant,
Habeo opinor familiarem tergum, ne quaeram foris.

Leonida
Si istam firmitudinem animi optines, salui sumus.
Libanus
Quin si tergo res soluendast‚ rapere cupio publicum.
Pernegabo atque obdurabo, periurabo denique. 320

 

303 dependis pro-pendis 304 Hoc 306 istud negotii est cer-
tum est. licet sis 311 inueni ego 317 familiare 319 si ergo
re soluenda est

