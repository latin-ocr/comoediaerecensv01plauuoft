Fabulam de Amphitryone et de Herculis *natalibus sic narrat
Apollodorus Bibl. II, 4, 8. Amphitryonem postquam infelici
casu Electryonem patrem Alcmenae, quam sibi uxorem spoponde-
rat, occidisset, exulem cum sponsa Thebas venisse Creonte rege.
Inde ad bellum contra Teleboas sive Taphios, quorum rex Ptere-
laus Alcmenae fratres interfecisset, profectum interfecto Pterelao
magnam victoriam reportasse. Sed antequam Thebas revertisset,
Iovem eius forma indutum Alcmenam invisisse ct quasi e bello
reversum omnia, quae ibi acta essent, ei narrasse tantoque eius
amore captum fuisse, ut noctem illam triplicem longitudine red-
deret. Paulo post verum Amphitryonem advenisse, quem quum
Alcmena, quippe quae nuper eum discessisse neque nunc demum
e bello periculoso redire censeret, parum laeto animo salutasset,
mirantique et expostulanti respondisset eum proxima nocte
secum fuisse, turbas explicasse Tiresiam vatem summum Iovem
cum Alcmena concubuisse docendo. Alcmenam geminos pueros
peperisse, Herculem et Iphiclem, alterum cx Iove, ex Amphi-
tryone alterum. Quod ne dubium maneret, uter utrius filius
esset, Iunonis invidiam effecisse. Quae quum pueris octo iam
menses natis duos angues ingentes immisisset, Herculem infan-
tem manibus suis utrumque elisisse.

His pocta comicus ita usus est, ut Amphitryonem impera-
torem Thebanorum cum Telebois bellum gerentem faceret relicta
domi Alcmena uxore ex se iam aliquot menses gravida. Victor
bello confecto rediens Sosiam servum domum cum nuntio ad
uxorem praemisit. Sed huic obviam fit Mercurius Iovis filius
idemque famulus ipsius Sosiae formam gerens, eumque, nc patris

15*

