1 58 Prolegomena.

parum accurate servasse dolendum est3 in nominibus autem vel
nominum notis, quae postea addebantur, maiores etiam et omis-
siones et turbae inveniuntur, nec iis tantum auctoritatis tribuere
possumus, quantum ipsis poetae verbis, sed in hac re plus sibi
critica ratio licere putabit *). Hae notae maximam partem Latinae
litterae sunt et quidem ipsae nominum initiales, in non nullis
fabulis, ubi antiquior ratio accuratius servatur, Graecae, quod
etiam in Terentianis codicibus fit3 velut in Poenulo A Agora-
stocles, Β Milphio, Γ Adelphasium, A Anterastilis, [E Lycus,
Z Antamoenides], H Advocati, Θ Collabiscus, K Syncerastus,
X Hanno, N Giddeneme; in Trinummo A Megaronides, B Calli-
cles, Δ Philto, E Lysiteles, Z Lesbonicus, Θ Charmides, K Sta-
simus, X Sycophanta. Extrema fabularum verba, quibus poeta
finem adesse significat plausumque precatur, extrema alphabeti
littera ω notantur. Quarum litterarum etiam si in describendo
una et altera minus accurate reddita est**), tamen facile appa-
ret eam esse universam rationem, ut quae prima incedit per-
sona prima littera signetur, quae sequitur, secunda etc. — Arche-
typi speciem librarius fideliter expressit. Si quid legere non
poterat, spatium vacuum relinquebat, cuius rei maxime Casina
et Rudens exempla praebent, quae non intelligebat — eaque
multa fuisse videntur — corrigere non conabatur, sed religiose
describebat. Emendationum, quae in codice inveniuntur, paucae
quaedam ab eodem librario profectae videntur, qui minio perso-
narum notas addidit, pleraque multo posterioris aetatis sunt
neque ullam testimonii vim habent. Maxime querendum est,
quod interdum cultro emendator usus est et radendo aliam scrip-
turam effecit; quod ubi factum est, nec qua manu correctio
facta sit nec semper quid ab initio scriptum fuerit intelligitur.

Scribendi ratio, quam orthographiam dicimus, vulgaris est,
sed aliqua remanent antiquitatis vestigia, et frequentiora quidem,
quo longius progreditur librarius, velut initio plerumque uerbo,

 

*) Cf. Ritschelii Praefat. Trinum. ed. alt. p. 48 sq.

**) Tali errore in Trinummo Philtoni fere Λ, non A nota additur,
nec inde effici potest, quod censuit Ritschelius Proleg. Trin. ed.
alt. p. 56, eundem histrionem Megaronidis et Philtonis partes
egisse.

