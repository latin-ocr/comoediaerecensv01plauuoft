Prolegomena. 1 61

Euripidem in prologis adeo remotum esse arguit ab arte et
gravitate tragica, ut fere in singulis versibus „ampullam perdi-
disse“ videretur? Comoediae alia condicio erat. Ab ea non abhor-
rebat pedestris narrandi ratio, et in fictis rebus et saepe mirifice
implicatis, quas spectatores per se nosse aut intelligere non
possent, interdum magnam commoditatem habebat succincta
argumenti narratio. Nec displicebat poetae talis occasio populi
alloquendi, si quid forte gravius per iocum admonere libuerat,
qualia olim in parabasi dicebantur. Itaque interdum propriae
fabulae anteposita est scena, qua aut una aliqua exxfabulae per-
sonis aut deus aliquis aut ipsius poetae nomine progressus histrio
ad spectatores conversus argumentum fabulae et si quae alia
libuit exponit. Haec scena a reliqua fabula aliquantum diversa
prologus usurpabatur, non quia ante primum canticum chori, qui
iam nullus erat, sed quia ante ipsam fabulam pronuntiabatur.
Huius generis prologos comoediis Graecis mediae et recentioris
aetatis saepe additos fuisse, quamvis ipsae fabulae perierint, tamen
aliis documentis constat. Anaxandridis Εὐσεβών prologum Aristo-
teles commemorat Rhetor. III, 12, et quod apud Stobaeum Flor.
XLIII, 27 Heniochi „Urbium“ affertur fragmentum, prologi fuisse
videtur. Menandri autem Hydriae et Georgi prologos commemorat
Quintilianus XI, 3, 913 ex Thaidis prologo Plutarchus de audiendis
poetis 4 locum affert, ubi poeta ipse Musam alloqui videtur, ex
Dardani s. Xenologi prologo Theon Progymn. 4, 9, ex Dyscoli
prologo Harpocratio s. v. Φυλή locos affert; Luciano denique in
pseudologis‘ca 4 videbatur παρακλητέος τῶν Μενάνδρου προλόγων
εἷς, ὃ ’'Elasngog·² φίλος ἀληθείᾳ καὶ παρρησίᾳ θεός, οὐχ ὁ ἀσημότατος
τῶν ἐπὶ τὴν σκηνὴ-ν ἀναβαινόντων (poetae locum restituit Meineke,
Com. fr. IV, p. 307 sq.). Philemonem porro noto Stobaei loco,
Elog. physic. I, 31, τῷ :degn videmus prologi partes tribuisse;
Diphili autem prologos quasi frigidos cavillabatur Gnathaena
amica eius v. Athen. XIII, 43*)‚ sicut nobis Latinorum prolo-
gorum qui extant pleraque frigere videntur.

*) In his magnam partem Dziatzkoncm secutus 311111, cuius ct alia
de prologis Plauti et Terentii scripta sunt et programma Luem-ni
a. 1866-67 editum: „Ueber dic I'lautinischcn Pmlogc. Allg0m‹›in‹=
Gesichtspunkte“.

ll

