1 94 Prolegomena..

unam longam aut duas breves requirit, ponatur brevis cum
longa (iambus). Hoc non in solo primo versus pede fit, quod
supra commemoravimus, p. 181. 184, sed etiam in aliis, ubi ex
metri natura nulla excusatio peti possit3 nam Geppertus, qui
pro dactylo creticum, pro tribrachy amphibrachyn aut bacchium
admittit, mihi quidem metra evertere videtur. Quare necesse est,
aut longa syllaba pro brevi posita sit, aut duae syllabae sive
contractione sive syncope facta in unam coaluerint. Horum
aliud alii probaverunt3 nam ingenti studio haec res a multis
tractata est viris doctis. Agmen ducit Fridericus Ritschelius
prolegomenis ad Trinummum a. 1848 editis3 secutus est Alfredus
Fleckeisen, egregius illius editionis censor, Annal. philol. et
paedagog. voll. LX et LXI. 1850. 18513 deinde Theodorus
Bergk variis disputatiunculis, Julius Brix, Andreas Spengel
libello, qui inscribitur „T. Maccius Plautus. Kritik, Prosodie,
Metrik. 1865“, Crain in Philolog. IX, Wagner in editione
Aululariae, Ramsay in Mostellaria, Christ in Mus. Rhenan. XXIII,
1868, alii multi. Claudit agmen C. F. W. Mffller, Plautinische
Prosodie 1869, Nachtrage zur Pl. P. 1871, cui si non ubique
accedimus, tamen permulta nos accepta ferre libenter fatemur.
Sed vel post tanta studia res ipsa magnam partem incerta
manet, utpote quae tota ex antiquorum pronuntiandi ratione apta
sit. Nos, quum alia aliis veri similiora videantur, ea tantum
exponemus, quibus maiorem fidem habendam esse censemus,
atque adeo rebus expositis, quam explicandi rationem amplecti
malimus, ostendemus. Nam res ipsa minime dubia est, nec,
quia nobis talis pronuntiandi ratio mira videtur, ideo traditam
codicibus scripturam immutare audemus, non quo tam super·
stitiosi simus, ut numquam a librariis erratum esse credamus,
sed in tam incerta re, nisi alia accedant corruptelae indicia, a
codicum testimonio discedere licere negamus, nec, quia facilis
aliqua emendatio sit, ideo veram esse concedimus.

Iam a notis Augusteae {etatis regulis profecti, quatenus
Plautus ab iis discessisse videatur, exponemus.

 

